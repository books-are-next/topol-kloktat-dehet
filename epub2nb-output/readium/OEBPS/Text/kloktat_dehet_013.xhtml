<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kloktat_dehet-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kloktat_dehet-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">8. Práce. Još. Dílenská práce</p>
			<p class="MLP_text_bez1radku ParaOverride-1">Dny šly. Každého dne zrána jsme vycházeli z&#160;domova Domova a&#160;šlapali do vesnice, podobně jako jsme kdysi chodili se sestrami do kostela.</p>
			<p class="MLP_text ParaOverride-1">Teď nás vodil velitel Baudyš. Přiděloval nás na práce.</p>
			<p class="MLP_text ParaOverride-1">Ráno jsme šli mlhou, pak svítilo slunce. Ve dne bylo všude plno světla. Vítr metl sníh, hučel, klouzal po něm. Okraje tvrdého sněhu se drolily. Vítr fičel do posledního sněhu zmrzlého v&#160;chumáčích trávy. Na domech už sníh nebyl. Sníh byl už jen někde.</p>
			<p class="MLP_text ParaOverride-1">To nebyla vhodná doba na pálení papírů! To nebylo dobré období pro výcvik v&#160;lese! Všude bylo mokro.</p>
			<p class="MLP_text ParaOverride-1">Plískanice nám v&#160;kostech stydla i&#160;u&#160;mostku. Pod mostkem byla hlubina a&#160;obrovské šutráky.</p>
			<p class="MLP_text ParaOverride-1">Na tomto břehu se, hoši, naučíme stavět valy a&#160;obranné šance, ukázal nám velitel Baudyš. A&#160;na tamten břeh nelezte, nakázal nám.</p>
			<p class="MLP_text ParaOverride-1">V&#160;rákosí na druhém břehu se rozprostíral siřemský smeťák. Ve smeťácích leccos je, povídal Páta. Ale v&#160;tomhle ne!</p>
			<p class="MLP_text ParaOverride-1">V&#160;rákosí byly shnilé dveře, za řídké zmrzlé rákosí se tam zachytila pneumatika, rezivěly tam barely, staré železo. Železa tam bylo spousta. Černé obrysy železa oblejvala černá voda. Železo zarostlo rákosím. Páta říkal, že když je tam rákosí, tak je tam i&#160;bahno. A&#160;pijavice. Tam nepolezem, řekli jsme si.</p>
			<p class="MLP_text ParaOverride-1">Dlouhokošiláci zůstávali v&#160;Domově. Učili se a&#160;pracovali. Šklíba a&#160;Martin byli veliteli k&#160;ruce. I&#160;Margaš. Ach jo.</p>
			<p class="MLP_text ParaOverride-1">Můj svět ve vesnici byl obrovský. Byly v&#160;něm stodoly, kam jsme skládali tašky, když pan Moravčík strh střechu chlíva, a&#160;sýpky, kde jsme na sebe dávali pytle, a&#160;dvory, které jsme uklízeli od hnoje a&#160;slepičinců, a&#160;sklípky, odkud jsme brali uhlí v&#160;putýnkách, a&#160;kolny, kam jsme nosili dřevo v&#160;otepích, které drásaly ruce.</p>
			<p class="MLP_text ParaOverride-1">V&#160;mém světě byly sklepy a&#160;maštale a&#160;chlívy se zvířatama, a&#160;to byla prasnice, co žere všechno, a&#160;kozy a&#160;kozlové, co na jaře za zelenými listy skáčou až na střechu chlívka, a&#160;taky obří býk a&#160;krávy, co pořád žmoulaj pyskama, a&#160;některá ta zvířata byla zlá, drkala se na řetězech ve tmě maštale, protože my těm zvířatům nesmrděli vesnicí, ale domovem Domovem.</p>
			<p class="MLP_text_bez1radku_-12-0- ParaOverride-1">Velitel Baudyš pro nás zavedl práce na potoce a&#160;práce v&#160;dílně.</p>
			<p class="MLP_text ParaOverride-1">Na potoce jsme pracovali s&#160;kamenama. Zkroucený železa smeťáku, přes který tekla černá voda, vypadaly jako kostry příšerných zvířat z&#160;úsvitu věků, které byly vyobrazeny v&#160;Katolické dějepravě. To jsem klukům neřekl.</p>
			<p class="MLP_text ParaOverride-1">Přes potok vedl mostek a&#160;pod mostkem byla hlubina. Brali jsme z&#160;potoka kameny, podávali si je a&#160;na břehu z&#160;nich budovali šance a&#160;obranné valy. To byla jedna směna. Druhá směna byla opačná: v&#160;řetězu jsme kameny podávali jeden druhému zpátky do vody. Kameny obranného valu schly na slunci a&#160;větru. Než uschly, tak jsme cvičili.</p>
			<p class="MLP_text_bez1radku_-12-0- ParaOverride-1">U&#160;potoka nás velitel Baudyš někdy nechával samotné. Chodil do vesnice vyřizovat pohledávky, jak říkal.</p>
			<p class="MLP_text ParaOverride-1">Jednou, když nás zrovna opustil, přišel Još.</p>
			<p class="MLP_text ParaOverride-1">Podával jsem šutry a&#160;najednou za sebou slyším Chatu, jak mluví bakelitsky, a&#160;to mluvil právě s&#160;Jošem, starým bakelitem, který měl za vesnicí chajdu, kde žili ještě další cigoši, a&#160;Chata s&#160;Bajzou a&#160;někdy i&#160;se Silvou tam pak mizeli, kdykoli mohli… Teď jsme se okolo Joše shlukli všichni, měl v&#160;ruce pytel… Pytel se vybuloval a&#160;hýbal a&#160;Još do něj bacil holí. Napadlo mě, že to je krysa, ale byla to lasice a&#160;Još nám vykládal, že tohle dělá, že pro něj pošlou z&#160;vesnice, když lasice a&#160;kuny vražděj kuřata a&#160;slepice a&#160;se zkrvavělejma čenichama pak sežerou i&#160;všechny vajíčka. A&#160;Još na lasici pak políčí a&#160;někdy ji dostane… jen někdy! Lasici mnohdy nedostanou ani psi z&#160;vesnice! Lasice je rychlá! Divoce bojuje o&#160;svůj život! A&#160;často pak Još dostane i&#160;slepici, když je moc potrhaná, moc dobitá, a&#160;vajíčka si opatří vždycky, a&#160;nejen to! Tohle když řekl, tak jsme se všichni smáli. Pak Još strčil pytel s&#160;lasicí na hlubinu pod mostek a&#160;holí držel pytel u&#160;šutráků a&#160;lasice byla celá potopená a&#160;strašlivě sebou zmítala, pytel se rychle vybuloval na všechny strany a&#160;Još držel hůl oběma rukama vší silou. Lasice bojovala dlouho a&#160;potichu a&#160;strašně divoce a&#160;pak umřela. Još ji vytáhnul z&#160;pytle. Měla pracky vytrčený do stran.</p>
			<p class="MLP_text ParaOverride-1">Chata s&#160;Bajzou šli k&#160;Jošovi na návštěvu a&#160;my museli pracovat o&#160;to víc, protože velitel Baudyš věděl, kolik času potřebujeme, abychom kameny z&#160;obranných valů dali zpátky do potoka, a&#160;kdybychom čas své samoty proflákali, tak by nám teprv začala vojna jako řemen! To jsme nechtěli.</p>
			<p class="MLP_text_bez1radku_-12-0- ParaOverride-1">Za mokrých a&#160;deštivých dnů oblev pro nás velitel Baudyš zavedl nový výchovný a&#160;výcvikový předmět: dílenské práce.</p>
			<p class="MLP_text ParaOverride-1">Velitel Baudyš první dobu výcviku spal nahoře v&#160;ložnici sester, poblíž velitelského stanoviště velitele Vyžlaty a&#160;Margaše. Později se však velitel Baudyš zařídil pro sebe, jak říkal. Přestěhoval se do kuchyně.</p>
			<p class="MLP_text ParaOverride-1">Z&#160;auta dal velitel Baudyš do kuchyně ponk a&#160;pily, mrňavé pilky na železo a&#160;na dřevo taky a&#160;velikou pilu na trámy, a&#160;stloukl fochy a&#160;dal do nich krabičky se šrouby, šroubky, pletivem a&#160;hřebíky. A&#160;to, že nám tyhle věci ukazoval, už byla součást dílenského výcviku. A&#160;protože půda okolo hromad popele z&#160;lejster už byla měkčí, někteří z&#160;nás hloubili popelové jámy a&#160;jiní pod vedením velitele Baudyše vyplétali dvířka kotců pro králíky a&#160;stloukali fochy na sklenice s&#160;nakládanými okurkami, rajčaty a&#160;kukuřicí… jak kdo z&#160;vesnice chtěl! A&#160;velitel Baudyš opravoval i&#160;zámky a&#160;budíky a&#160;motorky od pump a&#160;dokázal opravit i&#160;přetržená a&#160;zarezlá mlátka.</p>
			<p class="MLP_text ParaOverride-1">Když jsme správku vyhotovili a&#160;odevzdali, velitel Baudyš převzal od lidí z&#160;vesnice jídlo, a&#160;to jsme jedli všichni. Láhve chlastu byly pro něj a&#160;pro velitele Vyžlatu.</p>
			<p class="MLP_text ParaOverride-1">Přestávky v&#160;práci jsme vyplňovali učením. Stávalo se, že mne velitel Baudyš vyzval a&#160;já vytáhl svazek lejster zpod teplákové bundy a&#160;hoši se shlukli a&#160;opakovali jsme si jména vesniček a&#160;polohu potoků a&#160;triangulačních bodů a&#160;všechno si pamatovali. Velitel Baudyš mě chválil. Byl toho názoru, že bych na svá lejstra měl mít u&#160;pasu zvláštní koženou brašnu. K&#160;tomu nedošlo.</p>
			<p class="MLP_text ParaOverride-1">Brzo bylo jisté, že hoši si budou svět, zakreslený v&#160;mých mapách, pamatovat i&#160;přes dobu oblev. Zvlášť v&#160;době oblev jsem na svých mapách pilně pracoval. Někdy jsem svět kreslil i&#160;z&#160;hlášení jednotlivých hochů. Našel jsem starý povlak na polštář. Své mapy jsem v&#160;něm nosil pod teplákovou bundou. V&#160;noci jsem je měl pod hlavou.</p>
			<p class="MLP_text ParaOverride-1">Pracovali jsme a&#160;učili se z&#160;brožur i&#160;výkladem velitele Baudyše. Mimo práce objednané z&#160;vesnice jsme také pracovali na technických zařízeních. To byl obor dílenská práce.</p>
			<p class="MLP_text_bez1radku_-12-0- ParaOverride-1">Venku stále pršelo, a&#160;to nešlo plížit se celý den a&#160;den po dni v&#160;rozměklém bahně se vzduchovkami a&#160;plynovými maskami, i&#160;když v&#160;nesimulované bojové situaci bychom museli! Posedali jsme tedy okolo rozpálených kamen a&#160;sledovali ruce velitele Baudyše, jak čistí strojek hodin anebo rozebírá převodovku nebo hadýrkem vtírá mastku na píst. V&#160;kuchyni dílně velitel Baudyš nikdy neřval, on se i&#160;smál, a&#160;my nedělali tartas, to s&#160;velitelem Baudyšem nešlo, ale někteří z&#160;nás s&#160;ním mluvili. A&#160;jednoho večera se Páta klíďopíďo zeptal: Veliteli, proč je chlapec namalovaný u&#160;portrétu Fedotkina Čech?</p>
			<p class="MLP_text ParaOverride-1">A&#160;velitel Baudyš kouk na Pátu, který je číňák i&#160;bakelit, a&#160;říká: Protože jsme náhodou v&#160;Čechách, z&#160;toho si nic nedělej. Ale v&#160;hladomornejch barácích Vorkuty, chlapci, to bylo internacionální, tam byl každej ksicht jako tady.</p>
			<p class="MLP_text ParaOverride-1">Páta ale dup a&#160;říká: Ale stejně!</p>
			<p class="MLP_text ParaOverride-1">A&#160;Dýha vykřik: Há há! Cigošskej kauboj!</p>
			<p class="MLP_text ParaOverride-1">Páta mu řekl: Debile! A&#160;sotva se Dýha napřáh, Páta mu do ksichtu mrsk mračno pilin. Velitel Baudyš ani nezvedl oči od velikánské pily na trámy, kterou kapal olejíčkem, aby nevázla, a&#160;říká: Příkazníku, ukázni mužstvo! A&#160;Karel loup Pátu pod žebra a&#160;na Dýhu vysunul bradu a&#160;kluci si sedli.</p>
			<p class="MLP_text ParaOverride-1">Za dešťů jsme pracovali. Také jsme se učili z&#160;Abecedy boje zblízka. Předváděli jsme pozice nakreslené v&#160;knize. Brzy jsme byli u&#160;poslední lekce. Podle Abecedy jsme cvičili venku i&#160;v&#160;kuchyni dílně. Tam bylo teplo od kamen.</p>
			<p class="MLP_text ParaOverride-1">Přemýšlel jsem, jestli bych s&#160;Margašem šel radši do légie, nebo do jeho země.</p>
			<p class="MLP_text ParaOverride-1">V&#160;Margašově zemi určitě nejsou žádný baráky vesnice přikrčený v&#160;plískanici. Žádnej Kupečák, kde žijou zvířata připravený roztrhat kluka na útěku. Je tam světlo a&#160;všude tráva. Pracoval jsem na zadaném úkolu, a&#160;přitom si vymejšlel, jak v&#160;tý trávě blbnem, já, Margaš a&#160;Margašovi bráchové. V&#160;předmětu dílenské práce mi bylo v&#160;kuchyni za dešťů dobře.</p>
			<p class="MLP_text_bez1radku_-12-0- ParaOverride-1">Jednoho večera jsme se dozvěděli pravdu o&#160;Fedotkinovi. Velitel Baudyš nám vyprávěl o&#160;konci Fedotkina.</p>
			<p class="MLP_text ParaOverride-1">Toho večera jsme vyráběli králíkárnu a&#160;velitel Baudyš povídá: Jo, učte se hoši, to víte, zlatý český ručičky, jak bych se bez nich dostal z&#160;prokletýho vorkutskýho lágru až sem? My tehdá bezmocně mrzli v&#160;barácích trestního lágru vydaný na pospas krutejm sovětskejm Rusům, hoši, a&#160;myslíte, že takovej Rusák vymete kamna, aby nekouřily, tůdle! Kopne do nich. A&#160;kdo v&#160;čtyřicetistupňových mrazech v&#160;barácích Vorkuty utěsnil roury, aha? Jo, to byly zimy, panečku, když sme tehdá vyrazili z&#160;Buzuluku, celej náš Československej armádní sbor… Kdo pořádně neovinul onučky, umřel v&#160;ledech. A&#160;když se zadrh transporťák, kdo byl připraven? A&#160;když se přetrh řemen a&#160;pásák kleknul, koho zavolali, aha? Baudyš, nástup! No vidíte, jelimani, učte se s&#160;molotkem, učte se pracovat, to se vám bude hodit, to mi věřte.</p>
			<p class="MLP_text ParaOverride-1">My jsme veliteli Baudyšovi věřili. A&#160;on byl s&#160;námi v&#160;předmětu dílenská práce rád a&#160;spokojen.</p>
			<p class="MLP_text ParaOverride-1">V&#160;mnohých večerech nám náš velitel Baudyš vyprávěl až do naší únavy a&#160;konce práce a&#160;v&#160;ložnici jeho hlas vystřídal hlas velitele Vyžlaty, který nám vyprávěl příběh Fedotkina a&#160;českého chlapce.</p>
			<p class="MLP_text ParaOverride-1">Tak nás naši velitelé vychovávali.</p>
			<p class="MLP_text ParaOverride-1">Velitel Baudyš vyprávěl, jak je, české chlapce, vlast povolala a&#160;oni šli s&#160;Československým armádním sborem z&#160;Buzuluku až do Prahy. Naše vlast je v&#160;součinnosti s&#160;bezpečnostními orgány Sovětů nalezla i&#160;v&#160;smrtelných barácích sovětských trestních lágrů. A&#160;velitel Baudyš až do chraptění vyprávěl, jak po cestě z&#160;ledů mrazivého Buzuluku až do májové rozesmáté Prahy pochodoval Československý vojenský sbor v&#160;součinnosti s&#160;Rudou armádou a&#160;po cestě řezal hordy Germaňců a&#160;chránil houfce žen, dětí a&#160;bránil otčinu… A&#160;nyní jsme s&#160;velitelem Vyžlatou zas povoláni na vychovatelské posty, říkal velitel Baudyš a&#160;mhouřil oči do ohně.</p>
			<p class="MLP_text ParaOverride-1">Vždyť víte, hoši, v&#160;ústředí nad váma zlomili hůl! K&#160;vám nikdo nechtěl! Tak na vás povolali nás. Strana nás povolala, no jasně. A&#160;my z&#160;vás ještě vychováme chlapy. No, kluci, nechytli ste to s&#160;náma zle, myslim. Kdo jinej by měl vychovávat vás, lidskej potěr, než my, staří fronťáci, ne? Až se svět zas nachýlí ke konfliktu, budete řádně připravený. Však von velitel Vyžlata vychovával i&#160;mě, to v&#160;baráku bezprizornejch v&#160;lágru vorkutskýho ledovýho vokruhu sme na sebe narazili, říkal velitel Baudyš. A&#160;velitele Vyžlatu jako českého chlapce v&#160;hořící vesnici zachránila stalinská Létající brigáda, to snad už víte. Létající brigáda, to byl, hoši, gardovej útvar, ty mu dali školu, panečku. No a&#160;jako cizince ho pak šoupli do lágru, to se tak ve Svazu dělávalo. Jak sem se tam voct já, to nevim! Já byl malej! Pak sme se zvocelili bojema, no jo. A&#160;ten kdo všechno přežil, je teďka vybranej, aby učil druhý. To se mi zdá bejt docela v&#160;pořádku, todlecto, co myslíte? To víte, z&#160;nás, starejch fronťáků, co došli do Prahy, by ale všichni nezvládli bejt pedagogama. Ona taky ta válka! Některý ji třebas přežili, ale bez nohou. Granát jim je ufik, no. To bylo natošup, jen to hvízdlo. Ale takovej beznohej člověk by vás těžko vedl životem, co, kluci? říkal velitel Baudyš, prověřoval toho večera řádně odevzdanou práci, a&#160;protože byl spokojen, tak se usmíval.</p>
			<p class="MLP_text ParaOverride-1">A&#160;když se některý z&#160;nás chlapců třeba praštil molotkem a&#160;pak vzteky brečel anebo když někdo dostal nějaký třasy, že mu třeba trochu namrz prst nebo se nabod na dráty technického zařízení, tak velitel Baudyš chlapce hnedka a&#160;rychle! zklidnil a&#160;povídá: Proti sovětskýmu gulagu tady v&#160;tý český Siřemi žijete, chlapci, úplnou baladu, to mi věřte… A&#160;velitel Baudyš se usmíval, až mu vousy pras­kaly.</p>
			<p class="MLP_text_bez1radku_-12-0- ParaOverride-1">A&#160;toho večera jsme se konečně dozvěděli, jak to bylo s&#160;Fedotkinem. Toho večera velitel vyprávěl, až ochraptěl, a&#160;když poklesl hlasem a&#160;už jen sípal, někdo z&#160;nás tenounkým hlasem vypískl: Co Fedotkin? Znal ste Fedotkina?</p>
			<p class="MLP_text ParaOverride-1">Jo, chlapci, znal. A&#160;velitel Baudyš umlkl. A&#160;ještě víc přimhouřil oči, jak usilovně rozvažoval.</p>
			<p class="MLP_text ParaOverride-1">A&#160;co dělal Fedotkin ve Vorkutě? vypískl ten samý hlas. Já ho poznal. To byl Dýha. Přetvařoval se a&#160;pištěl, aby ho nikdo nepoznal.</p>
			<p class="MLP_text ParaOverride-1">Fedotkin čekal na tribunál, řekl velitel Baudyš a&#160;já i&#160;ostatní jsme špicovali uši.</p>
			<p class="MLP_text ParaOverride-1">A&#160;jak moh bejt vojenskej hrdina Fedotkin zavřenej! vykřik někdo.</p>
			<p class="MLP_text ParaOverride-1">Po tom sem nepátral, řekl velitel Baudyš. To víte, já byl jen bezprizórnyj, jako vy… a&#160;to v&#160;strašlivejch lágrech vorkutskejch, chlapci. Vidíte, a&#160;teď se mám jako pán!</p>
			<p class="MLP_text ParaOverride-1">Pane veliteli, zeptal se Dýha normálním hlasem, znal ste Fedot­kina dobře?</p>
			<p class="MLP_text ParaOverride-1">No, znal.</p>
			<p class="MLP_text ParaOverride-1">A&#160;my všichni ztichli, a&#160;kdo držel kladívko, tak s&#160;nim nebouch, a&#160;kluci, co přikládali do kamen, teď strnuli v&#160;kleku, tolik jsme byli zvědaví, všichni, co venku nehrabali popel, protože zrovna nepršelo, a&#160;někdo konečně vyhrk: Jak to teda bylo?</p>
			<p class="MLP_text ParaOverride-1">S&#160;Fedotkinem, myslíte, kluci? No, zastřelili ho.</p>
			<p class="MLP_text ParaOverride-1">A&#160;Dýha řekl normálním hlasem: A&#160;proč?</p>
			<p class="MLP_text ParaOverride-1">No, jakýpak proč, řekl velitel Baudyš. Tam se to tak nebralo. A&#160;ne­myslete si, bejt zastřelenej, to nebylo tak zlý.</p>
			<p class="MLP_text ParaOverride-1">Byli jsme všichni zticha. Vždyť jsme právě slyšeli o&#160;Fedotkinově konci.</p>
		</div>
</body>
</html>