<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kloktat_dehet-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kloktat_dehet-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">11. Přátelení. <br/>Ségry jsou ségry. Zabíjení</p>
			<p class="MLP_text_bez1radku ParaOverride-1">Dotáhnou mě na ňákej dvorek a&#160;tam sedí Martin! A&#160;rozvaluje se na sluníčku a&#160;něco žvejká, a&#160;když mě zblejskne, tak vykřikne: Jé, čau!</p>
			<p class="MLP_text ParaOverride-1">Pořád čekám, že dostanu hrozně do držky, ale ministranti tam jen tak stojej, a&#160;tak říkám Martinovi: Čau! Dobrý?</p>
			<p class="MLP_text ParaOverride-1">A&#160;on říká: Jasně. Budeš parlamentář, vole.</p>
			<p class="MLP_text ParaOverride-1">Von je diverzant, chlapi, říká Martin ministrantům, jako by se s&#160;nima kamarádil.</p>
			<p class="MLP_text ParaOverride-1">Holý jde ke mně a&#160;říká: A&#160;ty seš ruskej diverzant? Seš Rusák?</p>
			<p class="MLP_text ParaOverride-1">Martin vykřikne: Hovno, vole! To je Ilja.</p>
			<p class="MLP_text ParaOverride-1">A&#160;pihovatej kluk říká: Seš vopravdovej Čech? Řekni něco česky.</p>
			<p class="MLP_text ParaOverride-1">Co? řikám.</p>
			<p class="MLP_text ParaOverride-1">A&#160;on řekne: Zazpívej naši hymnu!</p>
			<p class="MLP_text ParaOverride-1">Tak zazpívám kus tý naší hymny, co si pamatuju. V&#160;duchu si říkám: Kdybyste se tak rozbuleli, sráči!</p>
			<p class="MLP_text ParaOverride-1">Pak jinej ministrant říká Holýmu: To, vole, to každej ruskej diverzant umí naši hymnu. To je první, co je učej, vole.</p>
			<p class="MLP_text ParaOverride-1">To je fakt, říká Holý. Chci za parlamentáře Martina. Ten Rusák počká v&#160;chlívku.</p>
			<p class="MLP_text ParaOverride-1">Ilja neni žádnej Rusák, říká Martin. Počkáš tu? říká mi. Odpovím, že je mi to jedno. Dá mi, to co žvejkal, a&#160;je to výbornej chleba se slaninou a&#160;s&#160;paprikama, tak ho snim. Pak mě zavřou do chlívka, kde není prase a&#160;nic, jenom vedro a&#160;prasečí smrad, a&#160;tam jsem pěknou dobu a&#160;je mi to jedno. Pak přijde nějakej ministrant a&#160;říká: Já sem Pepř, protože sem vostrej. Seš Rusák, nebo ne?</p>
			<p class="MLP_text ParaOverride-1">Nejsem.</p>
			<p class="MLP_text ParaOverride-1">A&#160;kdo seš?</p>
			<p class="MLP_text ParaOverride-1">Tohle já přece vůbec nevim, tak mu řeknu: Jsem z&#160;Domova.</p>
			<p class="MLP_text ParaOverride-1">A&#160;on mi řekne: Tak poď.</p>
			<p class="MLP_text ParaOverride-1">Jdem z&#160;dvorku na stráň a&#160;tam seděj další ministranti a&#160;něco kutěj u&#160;ohýnku z&#160;řeřavejch dřev.</p>
			<p class="MLP_text ParaOverride-1">Sedáme si a&#160;já podle peří a&#160;rozmatlanýho bahýnka, co tam všude je, poznám, že to je slepice voplácaná v&#160;jílu, protože o&#160;tom tisíckrát vykládali Chata i&#160;Páta i&#160;Karel a&#160;všichni, co zdrhali.</p>
			<p class="MLP_text ParaOverride-1">To znám, chlapi! To je slepice na cigošskej způsob! Máte sůl?</p>
			<p class="MLP_text ParaOverride-1">Ale oni mlčej a&#160;jen se po sobě koukaj a&#160;pak Holý řekne: My nejsme žádný cigoši.</p>
			<p class="MLP_text ParaOverride-1">A&#160;vtom slyšíme pískot a&#160;řev: Klucííí! a&#160;je to Martin a&#160;za nim celej průvod ministrantů a&#160;Psanci!</p>
			<p class="MLP_text ParaOverride-1">A&#160;přijdou a&#160;rozesaděj se kolem ohně a&#160;je vidět, že už spolu mluvili, normálně se všichni bavěj, a&#160;Dýha má na teplákovce přilíplej obrázek Čechie. Ministranti vyndaj slepici, Pepř poklepne do jílu kudlou a&#160;jíl spadne z&#160;masa, voní to, hryžem do kostí a&#160;masa a&#160;je to horký a&#160;dobrý. Martin vstane a&#160;hlavně mně!, protože Psancům už to řekl, vykládá, jak ho ministranti potkali, když zabloudil v&#160;lese, a&#160;vzali ho do svýho doupěte na Skalku a&#160;usmířili se… A&#160;deka? Tu ministranti nalíčili, jako že Martin někam vodplaval!</p>
			<p class="MLP_text ParaOverride-1">A&#160;teď si stoupne Pihoun a&#160;říká: Mám hlídku a&#160;vidim strašidlo! Strašidlo je tajdle pasťáckej Martin a&#160;vleče deky! A&#160;bulí, jo, bulels, nekecej! Vidí mě a&#160;řiká: Prosim vás, kudy se de na hřbitov? Há há, Pihoun se chechtá tak, že padne na záda a&#160;vykopne nohy. Jo! a&#160;Jasně! řvou ostatní a&#160;chechtaj se… Pak se bavíme, že jestli do naší vlasti vtrhnou Rusáci, že bude normálně válka a&#160;že český lev zařve! A&#160;to bude rachot! To bude síla!</p>
			<p class="MLP_text ParaOverride-1">Sedíme v&#160;trávě a&#160;přátelíme se s&#160;ministrantama a&#160;vykládáme si, jaká to byla sranda, když jsme válčili, a&#160;vzpomínáme na různý příhody z&#160;toho válčení a&#160;pak Holý řekne: Mír může bejt taky sranda! Jasně! zařvem. Pak vstane Pepř a&#160;řekne, že už dávno maj svý doupě, obranný postavení na Skalce, a&#160;že pár šikovnejch chlapů by do svýho oddílu mohli potřebovat. A&#160;my jásáme a&#160;řvem a&#160;Dýha vykřikne: Ať žije Čechie! Ať žije Siaz!, a&#160;to řvou všichni. Naklonim se k&#160;Dýhovi a&#160;koukám na ten zmačkanej obrázek Čechie, co má na bundě… A&#160;Dýha říká, že vůbec nejlepší je nechat si do svý kůže obraz Čechie vytetovat nafurt… Mikušinec vykládá, že Čechie je nahatá, aby mohla v&#160;ohni války vyndat ubrečený mimina z&#160;hořících chalup a&#160;okamžitě je nakojit, že to takhle říkaly babky u&#160;kostela, a&#160;Dýha mu říká: Prosim tě, vole, sám seš mimino, vole. Holý povídá: Jo, až budem v&#160;boji, tak nám ségry budou na Skalku nosit jídlo a&#160;léky a&#160;munici. Ségry se třeba namaskujou za ňáký chromý stařeny, co dou na klestí, a&#160;proklouznou hlídkama… A&#160;pak Holý eště povídá, že si váží nás, chlapů z&#160;Domova, a&#160;že je fajn, že chlapi ze Skalky a&#160;chlapi z&#160;Domova utvořej jeden brannej kontingent, ale chce nám říct, aby totiž hnedka nebyly tahanice a&#160;nesváry… ségry sou ségry, chlapi, jasný, jo? A&#160;my žádný ségry nemáme, ale dobře víme, co nám teďka říká. Mručíme a&#160;říkáme: Jo! Hm! a&#160;Jasně! Všichni se zas normálně bavěj, tak se zeptám Dýhy: Kde je Bajzák s&#160;Chatou… a&#160;malej Silva? Dýha řekne: Voni je nechtěj, tyhle kluci, a&#160;cigoši stejně chtěli k&#160;Jošákovi. Aha, řeknu, a&#160;ještě někdo s&#160;náma neni… Páta? Nevim, pokrčí ramenama Dýha a&#160;podá mi flašku a&#160;já se napiju a&#160;je mi ten den poprve dobře.</p>
			<p class="MLP_text ParaOverride-1">Když se vzbudím, tak mě bolí hlava, třískaj mi v&#160;ní světýlka a&#160;já se pobliju. Z&#160;ohýnku zbyly jen čadící klacky a&#160;okolo ve zválený trávě už není nikdo… Vypadli, je tma, v&#160;kostech je mi zima, kosti mě bolej, jako by za ně někdo tahal… Dojdu ke kostelu a&#160;vezmu to stínama kolem chalup a&#160;rybníčka, a&#160;žádný psi ani žádný lidi tady už nejsou. Jdu svahem k&#160;domovu Domovu a&#160;tam se nesvítí… Vím, že konečně uteču.</p>
			<p class="MLP_text ParaOverride-1">Chci to jen říct Margašovi.</p>
			<p class="MLP_text ParaOverride-1">A&#160;taky mu řeknu, že mně se jeho sen nezdál.</p>
			<p class="MLP_text ParaOverride-1">Dojdu na konec svahu a&#160;tam v&#160;trávě… je tu celá banda ministrantů a&#160;Psanci taky. Seděj v&#160;trávě svahu, čučej na domov Domov a&#160;tam se vůbec nesvítí a&#160;okolo nás je tma a&#160;svítí měsíc.</p>
			<p class="MLP_text ParaOverride-1">Ahoj! řeknu, ale jen Dýha se otočí a&#160;tiše řekne: Čau.</p>
			<p class="MLP_text ParaOverride-1">Mám radost, protože jsem myslel, že mi utekli na Skalku, že mě totiž do doupěte nechtěj. Přijde ke mně Martin a&#160;říká: Ahoj, voni tě nechtěj, a&#160;já mu řeknu: Já vim, mně to je ale jedno, a&#160;Martin řekne: Kecáš! Neni! a&#160;já řeknu: Ha ha… je! A&#160;vtom ke mně přijdou Dýha a&#160;Mikušinec a&#160;některý ministranti a&#160;Pihoun říká: Můžeš s&#160;náma na Skalku, když doneseš zbraně a&#160;věci.</p>
			<p class="MLP_text ParaOverride-1">Pihouna si vůbec nevšímám. Koukám na Dýhu.</p>
			<p class="MLP_text ParaOverride-1">Dones to, řekne. Kudly a&#160;všechno!</p>
			<p class="MLP_text ParaOverride-1">A&#160;já se ptám: Co je s&#160;Domovem? Co se děje?</p>
			<p class="MLP_text ParaOverride-1">Dýha řekne: Ty vole! Vodvezli dlouhokošiláky! Všechny! Na autech.</p>
			<p class="MLP_text ParaOverride-1">Já se leknu, protože domov bez dlouhokošiláků… to je divný!</p>
			<p class="MLP_text ParaOverride-1">Viděli sme to. Vodvezli je pryč. Měli tepláky a&#160;bundy, všechno. Mrňousové sou pryč! říká mi Dýha a&#160;kroutí hlavou, jako by tomu nemohl věřit.</p>
			<p class="MLP_text ParaOverride-1">Náký chlapi je dali na korby, povídá. Pročesali sme to tu, jestli se někdo z&#160;malejch neskoval, ale ne. Ani jeden, čoveče, říká Dýha.</p>
			<p class="MLP_text ParaOverride-1">Koukáme se a&#160;domov Domov je ve tmě skoro neviditelnej a&#160;plnej ticha. Je to náš domov Domov a&#160;neni to on. Něco je jinak. Nevim co a&#160;nelíbí se mi to.</p>
			<p class="MLP_text ParaOverride-1">A&#160;je tam Vyžlata? ptám se, protože oba víme, že na tom teď nejvíc záleží.</p>
			<p class="MLP_text ParaOverride-1">Dýha krčí ramenama: Neviděli sme ho. Ani novýho kluka ne!</p>
			<p class="MLP_text ParaOverride-1">Kluci v&#160;trávě mlčej.</p>
			<p class="MLP_text ParaOverride-1">Ty seš velitel diverzantů, řekne Dýha.</p>
			<p class="MLP_text ParaOverride-1">Tak řeknu: Jo! A&#160;už nechci mluvit. Jdu. Mikušinec na mě zavolá: Iljo! a&#160;ještě někdo potichu zavolá: Iljáku, dej si bacha!</p>
			<p class="MLP_text ParaOverride-1">Dělám, že neslyším, jdu rychle. Kdybych se teď vrátil a&#160;řekl Miku­šincovi o&#160;obrázek Čechie, dá mi ho. Ale už se nemůžu vrátit. Stojím před domovem Domovem, vezmu za kliku. Je otevřeno.</p>
			<p class="MLP_text ParaOverride-1">Nakouknu do dílny kuchyně, všude se leskne naolejovanej a&#160;uklizenej vercajk. Piju z&#160;kohoutku, polykám studenou vodu a&#160;myslim na to, jak jsem tu měl hlídku. Pode mnou je sklep. Je mi špatně. V&#160;hlavě i&#160;v&#160;těle. Je to asi nemoc ze všeho, co se stalo.</p>
			<p class="MLP_text ParaOverride-1">Jdu po schodech nahoru, a&#160;to se hejbu rychle jako krysa. V&#160;patře se málem přerazim o&#160;balík lejster, jsou tu haldy toho svinstva dvacátýho století, co jsme nestačili spálit. Postele v&#160;ložnici dlouhokošiláků nemaj deky, polštáře, nic.</p>
			<p class="MLP_text ParaOverride-1">Dál jdu neviditelnej. V&#160;domově Domově někdo je. Vim to.</p>
			<p class="MLP_text ParaOverride-1">Sundám boty a&#160;po špičkách kloužu kolem jídelny třídy. Nejsem slyšet. Jsem vojenskej velitel diverzantů. Vojín Fedotkin se na mě dívá, jako bych mu zdrh. Jdu pro ty věci, kudly a&#160;tak. Nevim, co bude.</p>
			<p class="MLP_text ParaOverride-1">Sunu se schod po schodu a&#160;jsem u&#160;ložnice trenýrkářů.</p>
			<p class="MLP_text ParaOverride-1">Klouznu k&#160;Dýhově posteli, vysápnu prkno a&#160;druhý a&#160;strčim do skrýše ruce a&#160;mám to.</p>
			<p class="MLP_text ParaOverride-1">Nože jsou zabalený v&#160;lejstrech. Sirky, taky klubko provazu a&#160;další drobný věci rvu za teplákovou bundu. Strčim je tam ke svým mapám. Čepel kuchyňáku prořízne lejstro a&#160;blejskne. Nože držim v&#160;rukou, jdu.</p>
			<p class="MLP_text ParaOverride-1">Chci vklouznout na chodbu, ale to nejde. Neni to možný, slyšim kroky. Teď je mi nejhůř v&#160;celém mém životě.</p>
			<p class="MLP_text ParaOverride-1">Zády drknu do dveří pracovny sestry Leontýny a&#160;už jsem tam. Kloužu pozadu, zakopnu a&#160;upadnu, lejstra, svíčky a&#160;kudly, všechno se rozlítne. Přepad jsem o&#160;Vopičákovy necky. Některý balíčky si beru, jiný zakopávám do rohů. Mapy mi nevyklouzly.</p>
			<p class="MLP_text ParaOverride-1">Pracovnu sestry Leontýny velitel Vyžlata zabral pro velitelské stanoviště.</p>
			<p class="MLP_text ParaOverride-1">Chci do ložnice sester. Beru za kliku ložnice, vklouznu do šera, mrkám krysíma očima, rozhrnuju tak skorotmu, vidim… dveře velitelského stanoviště vrzly, Vyžlata rozsvítil světlo, který teď škvírou pod dveřma sestří ložnice padá k&#160;mým nohám.</p>
			<p class="MLP_text ParaOverride-1">Jsme v&#160;místnostech vedle sebe. Přilezu ke dveřím, koukám škvírou.</p>
			<p class="MLP_text ParaOverride-1">Margaš leje do necek vodu. Vylejvá do necek kbelíky horký vody. Kašle z&#160;tý horký páry. Pára kolem něj se třepetá. Vyžlata se svlíkne a&#160;sedne si do necek. Margaš na něj leje vodu. Vyžlata je ke mně zády. Ještě nikdy jsem nikoho nepodříz, ale učili jsme se to. Nevím, jak ho mám zabít. Nevím, jak se odsud dostat. Počkám, co se stane. Třeba se to stane samo.</p>
			<p class="MLP_text ParaOverride-1">Vyžlata se v&#160;neckách převaluje a&#160;šplouchá.</p>
			<p class="MLP_text ParaOverride-1">Koukám mu na záda. Meje se mejdlem. Trvá to. Pára jde z&#160;každýho škopku horký vody. Kolem necek je všude nacákáno. Vyžlata vstane. Margaš ho zas poleje. Vyžlata se utírá do ručníku. Jde ke mně. Ke dveřím. Vlezu pod nejbližší postel.</p>
			<p class="MLP_text ParaOverride-1">Dveře se otevřou, vejde Margaš. Je nahej. Vyžlata jde za nim. Margaš si lehne na postel, pod kterou jsem. Vyžlata si lehá k&#160;němu. Chvíli tam jen tak jsou. Pak se Vyžlata na Margašovi zvedne a&#160;hned zas klesne. Jako při cvičení. Vidim, jak se mu třese maso na břiše a&#160;taky vidím i&#160;jeho krk a&#160;rameno, když na posteli skáče… zavřu oči a&#160;slyšim Vyžlatu, jak hlasitě dejchá, a&#160;Margaše, jak kníká… a&#160;to je hnusný… Zas oči otevřu a&#160;vidim třást se a&#160;lítat sem a&#160;tam Vyžlatovo břicho a&#160;taky slyšim, jak zpocený břicho pleská… Zařvu… oni mě neslyšej, protože Vyžlata ječí hrozným jekotem, co se splejtá s&#160;Margašovým kníkáním… Mluvim, abych je neslyšel, říkám samý sestrama zakázaný sprostý slova, strhnu z&#160;kuchyňáku ochranný lejstro a&#160;švihnu jím proti břichu, co letí dolu, břicho se nabodne na nůž, cejtim horkost břicha na ruce… břicho se zas vzepne, slíkne se z&#160;nože a&#160;teď řveme všichni tři, protože břicho zas letí na kuchyňák, co držim, krev mi cákne do očí, pak se Vyžlata sesune a&#160;probodne si o&#160;nůž taky bok… a&#160;je to.</p>
			<p class="MLP_text ParaOverride-1">Vylezu. Margaš z&#160;druhý strany nakukuje pod postel, asi se diví, kde jsem… šátrá pod postelí, vytáhne druhou kudlu, strhne z&#160;ní papír a&#160;píchne Vyžlatu do krku.</p>
			<p class="MLP_text ParaOverride-1">Sednu si na postel. Margaš říká: Dělej! Omotává mrtvýho prostě­radlem. Oba jsme zacákaný krví a&#160;já to řeknu. Margaš se na mě podívá a&#160;řekne: Aha.</p>
			<p class="MLP_text ParaOverride-1">Strháme z&#160;postelí další prostěradla a&#160;hodíme je na mrtvýho.</p>
			<p class="MLP_text ParaOverride-1">Jdeme do pracovny sestry Leontýny a&#160;mejeme se v&#160;neckách ve vodě po Vyžlatovi. Jiná voda tu neni. Jeden druhýmu radíme, to musíme. Eště tady! Tajdlenc máš flek! Tajdle! říkáme si, protože zrcad­lo tam není, a&#160;tak stojíme proti sobě a&#160;jsme si zrcadlama, akorát že Margaš je nahej.</p>
			<p class="MLP_text ParaOverride-1">Vobleč se! řeknu. Oblíkne si tričko a&#160;trenýrky a&#160;taky svetr a&#160;tepláky, co tam má. Mám hadry od krve, ne moc. Nejvíc jsem jí měl na ksichtě a&#160;na rukách. Kontroluju svůj polštářovej povlak na mapy. Je pod teplákovkou. Je to součást mýho oblečení. Krev otřem i&#160;z&#160;nožů. Vidím, že Margaš jednu kudlu zabalil do čistýho lejstra a&#160;bere si ji, udělám to taky. Normálně strčím kudlu dozadu za gumičku trenýrek. Margaš to udělá taky tak.</p>
			<p class="MLP_text ParaOverride-1">Co teď? řeknu.</p>
			<p class="MLP_text ParaOverride-1">Dáme ho dolu, řekne Margaš.</p>
			<p class="MLP_text ParaOverride-1">Seš rád? řeknu.</p>
			<p class="MLP_text ParaOverride-1">Jo. Moc, řekne Margaš a&#160;už spolu vylejváme necky, to nás napadlo oba. Vodu lejem na postel, protože matrace nasákne a&#160;nezbyde tu louže. To napadlo Margaše.</p>
			<p class="MLP_text ParaOverride-1">Vezmeme Vyžlatu v&#160;prostěradlech a&#160;je docela těžkej a&#160;já myslím na všechny ty balíky papírů a&#160;putny uhlí a&#160;šutráky a&#160;pytle s&#160;moukou a&#160;kýble se šlichtou. Vyžlata je těžkej, ale k&#160;neckám ho donesem. Zajímá mě, jestli má Vyžlata ruce ztuhlý jako lasice pracky. Ale nemá. Má je měkký.</p>
			<p class="MLP_text ParaOverride-1">Dáme Vyžlatu do necek a&#160;vtom se Margaš trochu bací do čela a&#160;řekne: Počkej! Maže zpátky do ložnice sester. Jsem s&#160;mrtvým sám, a&#160;to se mi nelíbí. Ale Margaš tu je hned! Mrskne do necek tu velkou černou pistol. Nic neříkám.</p>
			<p class="MLP_text ParaOverride-1">Jdu vpředu a&#160;Margaš drží necky vzadu. Jdeme ze schodů, drncáme, a&#160;já pak slyším divnej zvuk: Grc, grc, a&#160;taky slyším Margaše, jak volá: Stuj!</p>
			<p class="MLP_text ParaOverride-1">Zapřu necky celým tělem a&#160;Margaš říká, že to Vyžlatovi cvakaj zuby. Ovine mu bradu a&#160;kus hlavy cárem, kterej utrh z&#160;prostěradla, a&#160;jdem a&#160;je to dobrý.</p>
			<p class="MLP_text ParaOverride-1">Pak Vyžlatovi z&#160;necek vypadne ruka. Kinklá se podél necek, jako by mrtvej chtěl škrábat do zdi. Jsem rád, že ruku zandal a&#160;zas zakryl Margaš.</p>
			<p class="MLP_text ParaOverride-1">Sejdeme patrama až k&#160;jídelně třídě. Někdo tam je! Postavíme necky a&#160;jdem se podívat. Kudly máme vzadu v&#160;trenýrkách přichycený trenkovejma gumama. Takhle když člověk uloží svůj kuchyňák, ví o&#160;něm při každým pohybu.</p>
			<p class="MLP_text ParaOverride-1">Na stole v&#160;jídelně třídě sedí Žinka. Přímo pod obrazem vojína Fedotkina a&#160;českého chlapce. Má tam otevřenou flašku s&#160;chlastem. V&#160;ruce má šroubovák a&#160;na stole před ním je velký rádio. Je tam spousta technického zařízení. Musel to tam nanosit během zabíjení. Berle má opřený o&#160;stůl.</p>
			<p class="MLP_text ParaOverride-1">Čučí na nás. Opře se o&#160;stůl, a&#160;jako by vstal, napřímí se. Najednou je strašně bledej! Vidíme, jak se Žinkovi pohybuje ohryzek. Polyká. Vytřeští oči. Natáhne ruku. Míří tou tlapou přímo na nás. Zírá.</p>
			<p class="MLP_text ParaOverride-1">Margaš se uchechtne. Taky se zasměju.</p>
			<p class="MLP_text ParaOverride-1">Lumpové, řekne Žinka. Vy ste dva, že jo?</p>
			<p class="MLP_text ParaOverride-1">Ano, pane veliteli, řekne Margaš.</p>
			<p class="MLP_text ParaOverride-1">Uf, to se mi ulevilo! vykřikne beznohej a&#160;položí si levou tlapu na srdce. Já se vyděsil, že vidím dvakrát, řekne velitel Žinka, natáhne se ke stolu, popadne láhev s&#160;chlastem a&#160;třískne s&#160;ní o&#160;stěnu. Láhev se rozlítne. Za vlády velitele Vyžlaty by tu takový nepořádek dělat nesměl.</p>
			<p class="MLP_text ParaOverride-1">Tak! řekl Žinka. Je to jasné, alkoholu už se nenapiju. Do konečného vítězství nad Sověty ne! To ste mi dali, chlapci! Měl jsem oprav­dický strach z&#160;deliria.</p>
			<p class="MLP_text ParaOverride-1">Mlčíme. Čekám, až Margaš kejvne, jdu k&#160;veliteli Žinkovi. Ruku mám vzadu na kudle. Jsem rád, že dát kuchyňáky takhle šikovně byl můj nápad.</p>
			<p class="MLP_text ParaOverride-1">Deliriem jsem už totiž prošel, chlapci, kýve hlavou velitel Žinka. Představte si, jednou se k&#160;nám na trestný barák dostala vodka. To si nedovedete představit. Opil jsem se tak, že jsem viděl dvakrát. Dvakrát tolik baráků v&#160;trestném lágru, dvakrát tolik trestanců a&#160;dvakrát tolik katanů. Věřte, chlapci, že to skoro nešlo vydržet.</p>
			<p class="MLP_text ParaOverride-1">Velitel Žinka chvíli mlčí a&#160;plácá tlapou do loužičky chlastu na stole. Taky mlčíme. Pak velitel Žinka pokývne k&#160;přístrojům na stole.</p>
			<p class="MLP_text ParaOverride-1">Vysílač Svobodná Siřem, co tomu říkáte? A&#160;co lid ve vsi? Nádherné, že? Hoši! Od vás očekávám, že po způsobu husitských práčat budete bojovat do posledního muže! Tohle velitel Žinka zařve.</p>
			<p class="MLP_text ParaOverride-1">Ano, pane veliteli, zařveme taky a&#160;hnedka stojíme v&#160;pozoru. A&#160;velitel Žinka povídá, že musí uspořádat velitelskou poradu, a&#160;ptá se, zdali jsme někde neviděli velitele Vyžlatu.</p>
			<p class="MLP_text ParaOverride-1">Hnem se… V&#160;Abecedě boje zblízka neni nic o&#160;bojový situaci, kdy maj dva kluci zlikvidovat velikýho beznoha, co dřepí na stole, ale Margaš sykne a&#160;já se sunu… Margaš je skoro u&#160;velitele, já koukám veliteli Zinkovi do očí, pravačku mám vzadu za trenýrkama na kudle, a&#160;jak se Margaš znovu hne, tak vykřiknu: Nahoře!, aby Žinka kouk nahoru a&#160;já mu, jak zdvihne hlavu, vpálil ostří do krku, takovýhle lsti diverzanti používaj běžně, to jsme se učili.</p>
			<p class="MLP_text ParaOverride-1">Ale Žinka vykřikne: Aha, je nahoře! Děkuji, chlapče… A&#160;teď se velitel Žinka rychle a&#160;obratně natáhne po berlích, smekne se ze stolu a&#160;zaklesne pahýly za kožený řemeny, co tam na těch berlochůdách má, a&#160;normálně jde!, jde z&#160;jídelny třídy a&#160;berlama mlátí do podlahy a&#160;my s&#160;Margašem čumíme za nim… Děsim se, že najde mrtvýho… a&#160;taky jo!</p>
			<p class="MLP_text ParaOverride-1">Slyšíme žuch a&#160;buch! a&#160;Žinka se válí po patře! A&#160;berle s&#160;nim! Ale akorát zařve: Kdo sem dal ty necky, herdeksakra… A&#160;popadne berle a&#160;drápe se nahoru, sápe se schod po schodu, převaluje se přes schody a&#160;smyká se po nich, nadává, a&#160;už přelez schody, kutálí se po patře, berle vztekle hází před sebou a&#160;nic nedbá, že se celej vo podlahu vomlacuje, asi je zvyklej. S&#160;Margašem skáčeme po schodech za nim, a&#160;když s&#160;řevem vnikne do ložnice sester, tak za nim Margaš hodí berlochůdu, co se tam válí, a&#160;zabouchneme dveře a&#160;zamkneme je klíčem, co v&#160;nich je.</p>
			<p class="MLP_text ParaOverride-1">Opřeme se o&#160;dveře a&#160;oddechujem a&#160;já říkám: Sem rád, že sme nemuseli! Je docela dobrej, a&#160;Margaš řekne: Je!</p>
			<p class="MLP_text ParaOverride-1">Ještě chvíli posloucháme řev velitele Žinky, kterej teď mlátí do dveří.</p>
			<p class="MLP_text ParaOverride-1">Pak popadnem necky a&#160;teď s&#160;nima po schodech drandíme tak rychle, že před kuchyní dílnou nám Vyžlata vypadne a&#160;my ho musíme nacpat zpátky a&#160;je studenej a&#160;slizkej a&#160;hnusnej a&#160;je dobře, že jsme to udělali.</p>
			<p class="MLP_text ParaOverride-1">Ve sklepní chodbě Margaš řekne, ať držím necky, tak je zapřu celou váhou a&#160;jsem s&#160;Vyžlatou sám. A&#160;Margaš se z&#160;kuchyně dílny hnedka vrátí a&#160;hodí do necek velkou pilu a&#160;taky sekeru, necky jsou teď pěkně těžký, padaj na mě, dřu se schod po schodu.</p>
			<p class="MLP_text ParaOverride-1">Dostanem necky do sklepní vody a&#160;teď je to nejtěžší. Margaš našel jen dvě svíčky, tak se pro ně vždy po pár metrech vracíme, táhneme necky shrbený jak nějaký zvířata a&#160;jako shrbený zvířata ve skákajících stínech na zdi taky vypadáme. Konečně jsme u&#160;mříže, kde je hrob. Vyndáme mříž a&#160;odsunem haldu papíru a&#160;jsme u&#160;víka a&#160;Margaš řekne: Už di.</p>
			<p class="MLP_text ParaOverride-1">Cože?</p>
			<p class="MLP_text ParaOverride-1">Už di.</p>
			<p class="MLP_text ParaOverride-1">Já chci ale bejt s&#160;tebou!</p>
			<p class="MLP_text ParaOverride-1">To nejde.</p>
			<p class="MLP_text ParaOverride-1">Kecáš… jak to?</p>
			<p class="MLP_text ParaOverride-1">To ve snu nebylo.</p>
			<p class="MLP_text ParaOverride-1">Margaš se opře do necek a&#160;překotí je a&#160;mrtvej v&#160;prostěradle vypadne a&#160;vyklouzne mu hlava a&#160;praští o&#160;šutr z&#160;rozbitý podlahy a&#160;o&#160;šutr zazvoní i&#160;pila, co vypadla taky.</p>
			<p class="MLP_text ParaOverride-1">Sekeru má Margaš v&#160;ruce.</p>
			<p class="MLP_text ParaOverride-1">Ty bys mě sek? zeptám se ho a&#160;je mi to jedno.</p>
			<p class="MLP_text ParaOverride-1">Margaš řekne: Ne! Nesek.</p>
			<p class="MLP_text ParaOverride-1">Co budeš dělat potom?</p>
			<p class="MLP_text ParaOverride-1">To je jedno, řekne. Už di.</p>
			<p class="MLP_text ParaOverride-1">Jdu sklepem a&#160;říkám si, že kdyby mě sek, tak je to stejný. Jdu sklepem a&#160;nevidim ani žádný stíny, protože svíčky si tam Margaš nechal, aby viděl.</p>
		</div>
</body>
</html>