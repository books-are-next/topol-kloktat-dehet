<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kloktat_dehet-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kloktat_dehet-8" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">6. O&#160;Fedotkinovi. Hanka. <br/>Čištění. Novej kluk</p>
			<p class="MLP_text_bez1radku ParaOverride-1">Ráno jsme v&#160;kuchyni topili v&#160;kamnech a&#160;myli se u&#160;lavorů tak jako vždycky v&#160;zimě a&#160;někdo povídá: Myslíte, že už dovezli vzduchovky? A&#160;Páta zařval: Jupí!, a&#160;pak slyšíme velitele Vyžlatu: K&#160;výcviku ve zbrani dojdeme později, hoši… Velitel nás vyvedl před domov Domov a&#160;na ostrém vzduchu spustil rozcvičku… sám měl jen tílko a&#160;trenýrky a&#160;předcvičoval, a&#160;když ti nejmenší dlouhokošiláci popa­dali do sněhu, tak určil mě a&#160;Pátu a&#160;novýho kluka Margaše a&#160;my cvičili s&#160;nejmenšíma a&#160;dbali jsme o&#160;ně, a&#160;když sebou některý praštil, tak jsme ho zvedli… Mrňousům se líbilo padat do sněhu, když jsme je já nebo Páta nebo Margaš chytali, takže myslím, že my tři jsme toho rána cvičili nejvíc. Pak jsme Margaš a&#160;já najednou hmátli po jednom dlouhokošilákovi, kterej obzvlášť rád zběsile padal, a&#160;srazili jsme se čelama. Zvedali jsme se ze země a&#160;já koukal na jeho zpomalený pohyby a&#160;připadalo mi, že se dívám do zrcadla, a&#160;řekl jsem: Bacha! a&#160;on řekl: Jasně! Takže mluvil česky.</p>
			<p class="MLP_text ParaOverride-1">Po rozpohybování rozcvičkou teprv nastala práce.</p>
			<p class="MLP_text ParaOverride-1">Začali jsme čistit domov Domov od hald papíru.</p>
			<p class="MLP_text ParaOverride-1">Naštěstí jsme začali v&#160;patrech, protože kdybychom začali ve sklepě, velitel Vyžlata by hrob na dně sklepa našel, to já věděl.</p>
			<p class="MLP_text_bez1radku_-12-0- ParaOverride-1">Naše čety se střídaly ve vynášení starého papíru a&#160;v&#160;jeho pálení na místě, které jsme vyčistili od sněhu, před dveřmi domova Domova. Čety se střídaly, aby byli všichni hoši dostatečně dlouho na čerst­vém vzduchu.</p>
			<p class="MLP_text ParaOverride-1">Oheň se nám líbil. Hořící haldy papíru jsme převraceli bidly.</p>
			<p class="MLP_text ParaOverride-1">Každý den jsme čistili domov Domov od balíků papíru, podávali jsme je jeden druhému a&#160;sbírali jsme i&#160;lejstra, která v&#160;domově Domově porůznu popadala, hnaná větrem průvanu. Průvan byl teď v&#160;domově Domově pořád, vítr svištěl všude po chodbách a&#160;patrech, třískal dveřmi. Také jsme ze stěn posráželi svaté obrazy a&#160;dali je na oheň. Velitel je na chodbách mít nechtěl.</p>
			<p class="MLP_text ParaOverride-1">Již prvního dne velitel Vyžlata oznámil, že my starší nemusíme v&#160;poledne spát, což jsme uvítali bouří řevu, to sestry nás spát nutily. Šli jsme do učebny jídelny třídy a&#160;sledovali, jak Margaš kreslí a&#160;pak i&#160;vymalovává na bílé místo po svaté malbě postavu vojína Fedotkina.</p>
			<p class="MLP_text ParaOverride-1">Dny nového života zasvěceného práci a&#160;později i&#160;učení šly jeden za druhým a&#160;portrét vojína Fedotkina byl na zdi vymalován v&#160;barvách velmi brzy a&#160;velitel Vyžlata malbu drobnými štětci ještě vylepšoval.</p>
			<p class="MLP_text ParaOverride-1">Večer jsme se už mezi sebou nebavili. Velitel nás uspával, abychom po večerech nemrhali silami a&#160;ráno vstali odpočatí a&#160;plni chuti k&#160;práci a&#160;učení.</p>
			<p class="MLP_text_bez1radku_-12-0- ParaOverride-1">Velitel Vyžlata nás uspával stejně, jako uspával bezprizórnyje ve čtyřicetistupňových mrazech v&#160;barácích Vorkuty. Velitel Vyžlata nám vyprávěl o&#160;synovi pluku.</p>
			<p class="MLP_text ParaOverride-1">Přecházel po naší ložnici a&#160;vyprávěl příběh vojína Fedotkina a&#160;opuštěného bezprizorného chlapce a&#160;já měl oči zavřené, pod víčky jsem si pevně držel obrazy každého toho dne, hořící papíry a&#160;vznášející se hořící papíry stahované k&#160;zemi bidly, nástup našich řad do jídelny třídy k&#160;výuce a&#160;jídlu, vlnění našich řad z&#160;patra do patra a&#160;zaprášené ruce nás hochů, podávajících jeden druhému balíky lejster až k&#160;hořící hranici.</p>
			<p class="MLP_text ParaOverride-1">Někdy jsem myslel na Vopičáka. To já nechtěl. Teprve příběh vyprávěný velitelem Vyžlatou v&#160;mé mysli zakryl Vopičákovu tvář. Na příchod velitele jsem tedy čekal snad nejvíc ze všech.</p>
			<p class="MLP_text ParaOverride-1">Hlas vyprávějícího byl přerušován oddechováním a&#160;chrápáním těch, co usnuli první.</p>
			<p class="MLP_text ParaOverride-1">Velitel vyprávěl o&#160;synovi palká, který byl nejen opuštěn, ale navíc byl i&#160;bit a&#160;odháněn a&#160;urážen vesničany i&#160;lidmi ve městech, jeho rodiče, kurvy a&#160;cizinci, se na něj vysrali. Chlapec se vlekl světem na vlastní pěst a&#160;jednoho dne, kdy uprchl požáru, spatřil do požáru vjíždět tank a&#160;na tanku stál vojín Fedotkin ze stalinské Létající brigády. Vztáhl po chlapci ruce a&#160;vykovali spolu přátelství a&#160;tankem rozjeli napadrť mnoho Germaňců a&#160;vůbec spoustu zlých lidí zdrtili na kaši a&#160;chlapec se stal synem palká a&#160;vojín Fedotkin mu ušil chlapeckou vojenskou uniformu. Vyprávění bylo každý večer stejné a&#160;osamocený chlapec na počátku příběhu procházel řadou příkoří, bití, ústrků a&#160;křiku mezi blbý­mi lidmi. Potom mu ale s&#160;vojínem Fedotkinem nastaly skvělé časy.</p>
			<p class="MLP_text ParaOverride-1">Putovali spolu světem a&#160;vítězili.</p>
			<p class="MLP_text ParaOverride-1">A&#160;jak to dopadlo? Strašně jsem se toužil dozvědět, jak to se synem palká bylo dál a&#160;jak vše dopadlo, ale vždycky jsem usnul.</p>
			<p class="MLP_text ParaOverride-1">Velitel Vyžlata příběh chlapce a&#160;Fedotkina vyprávěl češtinou a&#160;ruštinou, museli jsme se tedy o&#160;příběhu bavit mezi sebou, a&#160;když někdo nějaký slovo neznal, tak mu ho vždycky někdo řekl. To bylo jednoduchý, my byli odevšad.</p>
			<p class="MLP_text ParaOverride-1">Kousky příběhu jsme si mezi sebou vyměňovali. Někomu totiž kousky přebývaly, když se mu kus příběhu prostě zdál, a&#160;druhý slova příběhu naopak ve spánku poztrácel, a&#160;tak jsme velitelův příběh znali každý jinak.</p>
			<p class="MLP_text ParaOverride-1">Třeba Mikušinec usnul, když slyšel, že tank vjíždí do požáru… jiný kluci usnuli ještě dřív a&#160;jiný pozdějc. Tak jsem si dobrodružství syna palká dával postupně dohromady… Třeba Dýha mluvil o&#160;tom, že Fedotkin byl zbaven cti, a&#160;to se s&#160;Karlem vždycky pohádali. Karel tvrdil, že Fedotkin byl do baráku lágru Vorkuta převelen!</p>
			<p class="MLP_text ParaOverride-1">Převelen, ty blbe! To znamená, že ho povýšili!</p>
			<p class="MLP_text ParaOverride-1">Kecáš, vole! řval Dýha, proč teda stál Fedotkin před trestním tribunálem stalinské Létající brigády, he?</p>
			<p class="MLP_text ParaOverride-1">Nikdo z&#160;nás nikdy nedoposlouchal příběh do konce, protože ve­litel Vyžlata měl nejen pistoli, ale i&#160;hlas s&#160;uspávajícími účinky.</p>
			<p class="MLP_text ParaOverride-1">Tak šly dny a&#160;jednou ze vsi přijela auta… a&#160;my dychtivě čekali vzduchovky. Byl jsem zvědav, jestli dorazí paní Kropková s&#160;Hankou, ale byl to pan Holasa s&#160;nákladem trvanlivých salámů a&#160;uzenin, vyložil náklad v&#160;přepravkách a&#160;odjel. A&#160;zas jindy přijelo auto a&#160;my se nedočkavě shlukli… Byl to pan Kropek s&#160;chlebem a&#160;konvema mlíka a&#160;polévkami v&#160;kostkách, přivezl i&#160;paní Kropkovou a&#160;já chodil sem a&#160;tam a&#160;opatrně nosil konve s&#160;mlíkem, aby nevyšplouchlo. Zahlíd jsem Hanku, ale byl zrovna čas zařadit se. Tvořili jsme čety na úklid a&#160;čety hlídačů mrňousů a&#160;čisticí čety… Učení sester odpadlo, všechny modlitby a&#160;zpěv, a&#160;toho litovali jen Mariáni, a&#160;odpadla zeměprava, dějeprava i&#160;vlastivěda a&#160;my byli rádi, protože učit se nazpaměť lesy a&#160;řeky ňáký svojí vlasti, na to my srali.</p>
			<p class="MLP_text ParaOverride-1">Denně tahaly naše čety balíky starého popsaného papíru a&#160;tahaly těžké staré knihy a&#160;ti nejsilnější z&#160;nás jim vytrhávali vazby a&#160;všechno jsme to pálili, ale balíků jako by neubývalo… ještě jsme nevyčistili ani jedno patro. Kolem místa, kde plál oheň, se vršily hromady popela, ale ten jsme ještě nemohli zakopat, protože zem byla tvrdá zimou.</p>
			<p class="MLP_text ParaOverride-1">Tak šly dny, jeden za druhým, byly si podobné jak stránky vytrhá­vané z&#160;jedné knihy, byl to koloběh stejných dnů, dny se otáčely kolem svého středu, kterým byl vždy večer, kdy jsme usínali s&#160;příběhem Fedotkina.</p>
			<p class="MLP_text ParaOverride-1">Přes den mi myšlenky na Vopičáka vyháněla z&#160;hlavy práce. Bylo dobře, že jsem se každý den mohl těšit na velitelovo vyprávění.</p>
			<p class="MLP_text ParaOverride-1">Toho dne, kdy z&#160;vesnice přijela auta, jsme se potkali s&#160;Hankou. Setkali jsme se, ale hned nás roztrhli.</p>
			<p class="MLP_text ParaOverride-1">Vynášel jsem uhlák plný popele z&#160;kuchyňských kamen a&#160;u&#160;dveří jsem vrazil do Hanky. Vytažený ze spánku a&#160;poloslepý popelem, který mi vítr hnal do tváře, jsem ji objal, protože jsem padal. Ona mě taky objala. Vůně jejích vlasů byla nádherná. Tiskla se ke mně. Uhlák nás převažoval. Stalo se, že jsem měl ruku na jejím prsu. Její prs byl měkký, pevný a&#160;teplý. V&#160;druhé ruce jsem ale bohužel držel uhlák. Chtěl jsem Hance rychle všechno říct. Jistě hledala Vopičáka. Ale měl jsem její vlasy v&#160;puse. Objímali jsme se, ale jen chvíli. Musel jsem uhlák pustit a&#160;obejmout Hanku i&#160;druhou rukou. Uhlák se s&#160;rachotem řítil po schodech do sklepa. Stáli jsem v&#160;oblaku popele a&#160;kašlali. A&#160;byl konec.</p>
			<p class="MLP_text ParaOverride-1">Z&#160;kuchyně vyběhli kluci. Rachot je vytrhl z&#160;ranního mytí. Vyvalily se za nima oblaky páry. Kluci halekali a&#160;řvali. Dýha, Chata i&#160;Karel a&#160;jiný. Jééé, čumte! Ilja maká Kropenatou, řval Mikušinec… A&#160;už byli u&#160;nás a&#160;Dýha na Hanku šáh. Hned na ní šahali všichni. Odstrčili mě loktama, zádama, zadkama a&#160;hned byl kolem Hanky chumel. Vůbec jsem k&#160;ní přes kluky nemohl. Pravda je taková, že jsem se chvíli nemohl ani pohnout.</p>
			<p class="MLP_text ParaOverride-1">Upadla, klečela na kolenou, její tvář jsem viděl mezi klukama a&#160;přes kluky jen chvilkama. Měla teď tvář úplně rudou. V&#160;páře všichni blbli jak schovaný v&#160;mraku. Dlouhokošiláci taky vylejzali na chodbu, pištěli a&#160;volali.</p>
			<p class="MLP_text ParaOverride-1">A&#160;najednou tu byl velitel. Vmžiku otevřel domovní dveře a&#160;byl tady. Těch facek! Kluci z&#160;Hanky popadali, zdrhali před velitelem, zvenku přišla i&#160;paní Kropková a&#160;hned řvala a&#160;láteřila a&#160;ječela: Sígři hnusný, pitomečci… A&#160;ty mrcho blbá, nečum!, takhle paní Kropková nadávala vlastnímu dítěti. A&#160;vystrčila Hanku ven. Najednou byli všichni venku. Pani Kropková zůstala se mnou, opřela se zády o&#160;dveře a&#160;dýchala tak rychle, že mě napadlo, že jí praskne srdce.</p>
			<p class="MLP_text ParaOverride-1">Co čučíš, ty chudáku! říká mi pani Kropková docela potichu. Po všem tom řevu se mi její tichý hlas docela líbil. Otočila se a&#160;vyšla ze dveří. Tak jsem šel taky.</p>
			<p class="MLP_text ParaOverride-1">Obcházel jsem před Domovem. Kam je velitel všechny hnal? Šel jsem po stopách Kropkovýho auťáku, za roh.</p>
			<p class="MLP_text ParaOverride-1">A&#160;tam jsem Hanku viděl zas. Seděla zabalená do deky a&#160;koukala přímo před sebe. Zaťukal jsem na okýnko. Co já chtěl? Nevím. Ještě jednou jsem zaťukal na sklo. Nevim, co si myslela. Víckrát nepřijeli. Pak už to ani nešlo.</p>
			<p class="MLP_text_bez1radku_-12-0- ParaOverride-1">A&#160;každý den jsme stáli u&#160;ohně a&#160;bidly a&#160;hráběma nazvedávali haldy stránek a&#160;lejster, aby dobře prohořely. A&#160;občas vyšlehl plamen vysoko a&#160;stěna ohně se nad námi převalila a&#160;trčela do vzduchu a&#160;oheň se se syčením smyk zas k&#160;zemi. Někteří z&#160;nás nadšením řvali a&#160;tancovali, zvlášť když velitel vydal rozkaz a&#160;my pálili i&#160;knihy, ze kterých nás učily sestry, totiž Katolickou dějepravu a&#160;Slabikujeme s&#160;Ježíšem… a&#160;další knížky. Kluci se neučili rádi, já Katolickou dějepravu schmát. Vždyť já kolikrát musel hlídat Vopičáka, když se kluci mohli učit, a&#160;tak jsem si teď knížku prohlížel a&#160;čuměl jsem na všechny ty zvířata, veleryby a&#160;zeměkoule. Schoval jsem ji pod polštář, desky jsem z&#160;ní strhnul a&#160;hodil je do ohně. Pozdějc jsem dal Katolickou dějepravu pod teplákovou bundu… Po večerech jsem čučel do knížky a&#160;zachraňoval se tak před Vopičákovou tváří, dokud nepřišel velitel.</p>
			<p class="MLP_text ParaOverride-1">Každý den nad námi lejstra tuhla na popel a&#160;ten nám z&#160;výšky padal do vlasů, a&#160;každý den se všude okolo nás snášely ohořelé kousky stránek, čistili jsme domov Domov.</p>
			<p class="MLP_text ParaOverride-1">Jednou jsem tam stál s&#160;ostatními Psanci, u&#160;ohně nikdo nesměl být sám! A&#160;najednou mi hlavu sevřela úzkost, protože jsem věděl, že už nikdo nechce zdrhnout do légie, a&#160;že tedy musím jít sám, sám se protlouct světem, protože já tady v&#160;Siřemi nemůžu být, protože tu je i&#160;Vopičák a&#160;protože se to stalo.</p>
			<p class="MLP_text ParaOverride-1">Odhodil jsem bidlo a&#160;šel… Psanci povykovali, ale já šel do Domova a&#160;bylo mi jedno, kde je velitel Vyžlata, protože on mohl být všude. Minul jsem kuchyň a&#160;šel ohybem chodby a&#160;po schodech do sklepa, voda studila do nohou, cákalo to, šel jsem ke kóji a&#160;zaslechl tiché hlasy v&#160;drmolení. Nad Vopičákovým hrobem klečel Šklíba v&#160;potrhaném špinavém černém rouchu a&#160;pod křížem klečel Martin ve zváleném špinavém černém rouchu, jen dva zpěváčci z&#160;těch šesti tam klečeli a&#160;měli tam jedinou mrňavou svíčku. Tvář Šklíby sevřela úzkost, když mě slyšel, lek se! Ale když mě uviděl, tak byla jeho tvář zas klidná… Šel jsem se mrknout na samotku, užas jsem, že je opravená, sednul jsem si v&#160;samotce na deku, hlasy modlících se ke mně přes všechny ty kóje nesly v&#160;tichu… ale pak jsem uslyšel tichý našlapování, a&#160;dřív než se ozval hlas, tak se mi hrůzou zježily mý krátký vlasy, cejtil jsem teď každej vlas v&#160;lebce… věděl jsem, že tohle našlapování Mariáni slyšet nemůžou; když se modlej, brumlaj. A&#160;velitel Vyžlata řekl: Ale copak, a&#160;pak jsem slyšel už jen facky a&#160;výkřiky kluků. Zalez jsem ke stěně samotky, slyšel jsem, jak hoši štkaj, velitel Vyžlata je hnal ze sklepa, hoši ječeli… ale vyhnal je ven brzo.</p>
			<p class="MLP_text ParaOverride-1">A&#160;zas jsem ve sklepě slyšel tichý našlapování. Šel hluboko do sklepa, propad jsem naději, že velitel Vyžlata zahučí do děr. Tam prej byly otevřený kanály, obrovský krysy, když člověk neměl svíčku nebo baterku, mohly ho zlikvidovat. On se nebál, Psanci by tak daleko nešli. A&#160;pak se kroky najednou ozvaly hodně blízko, já vykřik a&#160;kroky se pohnuly ke mně.</p>
			<p class="MLP_text ParaOverride-1">Novej kluk, Margaš, byl udejchanej a&#160;sednul si a&#160;kouká na mě a&#160;já mu říkám: Sem rád, že to seš ty!</p>
			<p class="MLP_text ParaOverride-1">A&#160;on říká: Jo, já tě už dlouho hledám. Já nevěděl, že seš tady.</p>
			<p class="MLP_text ParaOverride-1">Ve sklepě?</p>
			<p class="MLP_text ParaOverride-1">Že seš Čech v&#160;Čechách. Dobře že tě tady ve sklepě nenašel velitel! Teď na nás nemá čas.</p>
			<p class="MLP_text ParaOverride-1">Margaš poklep do mříže a&#160;říká: Tohle jsme s&#160;velitelem opravili hned první noc.</p>
			<p class="MLP_text ParaOverride-1">Zvedl ruku, chyt mříž. Vzpomněl jsem si na Dýhu, jak za tou mříží soptil. Mříž se v&#160;šeru leskla. Byl jsem rád, že všude kolem jsou louže podzemní vody. Kdyby někdo šel, uslyšíme ho. Mluvili jsme potichu.</p>
			<p class="MLP_text ParaOverride-1">Já tě pořád hledal, řekl Margaš. Všude.</p>
			<p class="MLP_text ParaOverride-1">Měl jsem radost, že mě hledal. Ale bylo to divný.</p>
			<p class="MLP_text ParaOverride-1">Já s&#160;tebou taky chtěl mluvit, řikám mu. Sme si podobný. Třeba sem ze stejný země jako ty. Proč seš pořád s&#160;velitelem?</p>
			<p class="MLP_text ParaOverride-1">No právě, říká Margaš.</p>
			<p class="MLP_text ParaOverride-1">Pomyslel jsem na Margašova fotra.</p>
			<p class="MLP_text ParaOverride-1">Von tě fakt vyrval… vod těch lidí, jo? Proč spolu putujete?</p>
			<p class="MLP_text ParaOverride-1">Líbilo se mi, jak tam sedíme a&#160;koukáme na sebe. Jako kdybychom se znali dlouho.</p>
			<p class="MLP_text ParaOverride-1">To tak nebylo, říká Margaš. Muj táta je vlk.</p>
			<p class="MLP_text ParaOverride-1">Co?</p>
			<p class="MLP_text ParaOverride-1">Pořád s&#160;velitelem putujem. A&#160;teď sme tady. Sem rád, že tu taky seš!</p>
			<p class="MLP_text ParaOverride-1">Jasně, povídám, a&#160;už se těšim, jak Margaše po domově Domově provedu různejma schovkama. Všechno mu povim. Já byl v&#160;domově Domově pořád.</p>
			<p class="MLP_text ParaOverride-1">Zabij velitele, povídá Margaš.</p>
			<p class="MLP_text ParaOverride-1">Cože?</p>
			<p class="MLP_text ParaOverride-1">Musíš zabít velitele, povídá Margaš.</p>
			<p class="MLP_text ParaOverride-1">Já na něj koukal asi dost vytřeštěně, protože se zamračil a&#160;zeptal se: Copak tvůj táta nebyl vlk?</p>
			<p class="MLP_text ParaOverride-1">Mě napadlo, že si třeba plete český slova, tak říkám: Já ho neznal. Já byl moc malej!</p>
			<p class="MLP_text ParaOverride-1">Mně se o&#160;tobě mockrát zdálo! řekl Margaš. Mockrát se mi zdálo, že potkám chlapce, který bude jako já. Ten chlapec si ty. Zabij velitele.</p>
			<p class="MLP_text ParaOverride-1">Byl jsem pořád dost udivenej. Margaš protáh ksicht. Teď měl vztek. Vypadalo to, že oči strká do štěrbin svých očí. Číňák jako některý kluci v&#160;domově ale nebyl. Teďka vypadal spíš jak ňáký zvíře. I&#160;když vlky jsme v&#160;Siřemi neznali. Ale v&#160;Kupečáku možná ňáký byli. Pootočil jsem oči jako Margaš a&#160;protáhl bradu.</p>
			<p class="MLP_text ParaOverride-1">No jo, zasmál se Margaš. Byls pořád v&#160;mejch snech.</p>
			<p class="MLP_text ParaOverride-1">Cos to říkal vo mým tátovi? zeptal jsem se.</p>
			<p class="MLP_text ParaOverride-1">No, jestli tvuj táta byl taky vlk, když muj jo. Možná máme stejnýho tátu, když si jako já.</p>
			<p class="MLP_text ParaOverride-1">A&#160;to můžem mít za táty… ne lidi?</p>
			<p class="MLP_text ParaOverride-1">Vlky jo.</p>
			<p class="MLP_text ParaOverride-1">Vodkud seš? Zase jsem si vzpomněl, co velitel Vyžlata říkal o&#160;Mar­ga­šově tátovi a&#160;mámě, a&#160;musel jsem se zasmát.</p>
			<p class="MLP_text ParaOverride-1">Já jsem z&#160;nádherný země, řekl Margaš. Žádný lesy, všude tráva, deš, kam chceš, deš pořád. Chtěl bys pak jít se mnou k&#160;nám domu? Mám spousta bráchů. Chtěl bys žít s&#160;náma?</p>
			<p class="MLP_text ParaOverride-1">Jasně!</p>
			<p class="MLP_text ParaOverride-1">Tak ho zabij.</p>
			<p class="MLP_text ParaOverride-1">Chceš abych zabil velitele? Fakt, jo?</p>
			<p class="MLP_text ParaOverride-1">U&#160;nás doma je krásně, to mi věř, povídal Margaš.</p>
			<p class="MLP_text ParaOverride-1">Velitel má ale strašnou sílu, namítl jsem. A&#160;pistoli!</p>
			<p class="MLP_text ParaOverride-1">To je jedno.</p>
			<p class="MLP_text ParaOverride-1">A&#160;proč to neuděláš ty?</p>
			<p class="MLP_text ParaOverride-1">Já nemůžu, řekl Margaš. já viděl ve snu, že to uděláš ty.</p>
			<p class="MLP_text ParaOverride-1">A&#160;nemohl by to udělat někdo jinej? Napad mě třeba Karel. Ale Margaš zavrtěl hlavou.</p>
			<p class="MLP_text ParaOverride-1">Ne. Nikdo jinej se mi nezdál.</p>
			<p class="MLP_text ParaOverride-1">Aha.</p>
			<p class="MLP_text ParaOverride-1">Myslel jsem na to, jak velitel Vyžlata vyfackoval Mariány. Jak tiše šlapal ve sklepní vodě. A&#160;jak pořád všude je.</p>
			<p class="MLP_text ParaOverride-1">Já nevim, řekl jsem. Já ještě nikoho nezabil. Jak jsem tohle řekl, udělalo se mi špatně. Když Vyžlata našel Mariány, může najít i&#160;hrob. Vstal jsem a&#160;šel tam a&#160;Margaš šel se mnou.</p>
			<p class="MLP_text ParaOverride-1">Líbilo by se mi, kdybychom odteď všude chodili spolu.</p>
			<p class="MLP_text ParaOverride-1">V&#160;kóji byly papíry všude rozházený a&#160;klekátko bylo napadrť. Vyžlata s&#160;ním asi třísknul o&#160;zeď. Udělal jsem všechno naráz, jako když se strhává náplast. Odšoup jsem papír, nadzvedl poloshnilý prkno a&#160;odhodil ho. Zvedl jsem víko a&#160;tam byl kanál, dole to hučelo, zespoda šel smrad a&#160;zima.</p>
			<p class="MLP_text ParaOverride-1">Margaš koukal a&#160;já mu všechno řekl a&#160;taky jsem mu řekl, že kdyby Vopičák žil a&#160;byl vyléčenej, tak bysme byli tři.</p>
			<p class="MLP_text ParaOverride-1">To už nebude, řekl Margaš. Ale náš malej bratr by měl bejt pohřbenej v&#160;naší nádherný zemi!</p>
			<p class="MLP_text ParaOverride-1">To teda jo! říkám. Koukám okolo skrz šero na hnus sklepa a&#160;moc chci, aby byl Vopičák pryč odsud.</p>
			<p class="MLP_text ParaOverride-1">Uděláme to, až se splní muj sen, chceš? ptá se mě Margaš.</p>
			<p class="MLP_text ParaOverride-1">Přestěhujem ho, jo?</p>
			<p class="MLP_text ParaOverride-1">A&#160;teď mám velkou radost, že Margaš kejve. Já pořád musim myslet na to, jak by bylo strašný, kdyby velitel Vyžlata Vopičáka našel.</p>
			<p class="MLP_text ParaOverride-1">Jo, přestěhujem ho spolu, řekl Margaš. Ale ty zabiješ velitele. Když ho nezabiješ, tak uteču.</p>
			<p class="MLP_text ParaOverride-1">Teď nemůžeš utýct! Umřel bys zimou v&#160;lese. Nebo hladem. A&#160;v&#160;lese sou zvířata.</p>
			<p class="MLP_text ParaOverride-1">To je mi jedno.</p>
			<p class="MLP_text ParaOverride-1">Aha. Dal jsem víko zpátky, šli jsme. A&#160;v&#160;Domově vládl tartas!</p>
		</div>
</body>
</html>