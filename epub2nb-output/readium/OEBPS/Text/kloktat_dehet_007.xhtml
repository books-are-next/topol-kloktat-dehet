<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kloktat_dehet-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kloktat_dehet-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">2. Dřív</p>
			<p class="MLP_text_bez1radku ParaOverride-1">Dům šlachty je pod kopcem. Z&#160;domu se jde svahem do vesnice. Na kraji vesnice je hřbitov a&#160;tam je hrobka šlachty. V&#160;domě šlachty jsme bydleli v&#160;kuchyni. Do horních pater jsme nechodili. Pan Cimbura říkal, že hned po pádu český šlachty a&#160;vůbec všeho českýho tam Němci dali vojáka. Pan Cimbura říkal, že Hitler osobně vybral svýho nejlepšího člověka. S&#160;flintou hlídal zamčený patra. Nikdy se nenapil, ani kalíšek ne, povídal pan Cimbura. Lidskej byl, to zas jo, povídal pan Cimbura. Však bydlel ve vsi. Když byli Holasa a&#160;Kropáček na arbajtu v&#160;rajchu a&#160;Moravčík s&#160;Kropkou v&#160;koncentráku kvůli pyt­láctví, pomáhal ve vyhaslejch domovech bez mužskejch, povídal pan Cimbura, hihňal se, mrkal na mě a&#160;nahýbal si z&#160;flašky a&#160;sestra Al­brechta se mu to pokoušela zarazit. To víš, když se chlapi vrátili, hnedka se vo něj postarali. Che, v&#160;Kupečáku se jich tehdy válelo, těch germánskejch vojclů, to ti povim, řekl pan Cimbura a&#160;dál mi povídal, jak to všechno bylo.</p>
			<p class="MLP_text ParaOverride-1">Pak sem naše krvavá buržoazní vláda dosadila zas jinýho vojáka, chlapče, československýho, nemlich takovýho, co střílel do bouřícího se, hladovýho lidu. Takovýmu zakroutit krkem je málo, povídal pan Cimbura a&#160;zároveň litoval, že jsem takový pískle, že mu v&#160;tom nečase a&#160;sněhu nemůžu doskočit do sousedství pro další flaštičku. Vo Vopičákovi se pan Cimbura ani nezmínil. No, hlídal patra, ten chlap ve vocelový přilbě s&#160;kvérem, a&#160;pak taky zmizel, nejspíš vodtáh k&#160;čertu, zámky v&#160;patrech ale zůstaly, no jo.</p>
			<p class="MLP_text ParaOverride-1">To byla pravda. Třetí patro bylo zamčené. Zámky byly ve dveřích, černé a&#160;obrovské.</p>
			<p class="MLP_text ParaOverride-1">Ale vláda lidu teprvá příde, říkal pan Cimbura. Ono to trvá, než sem nový pořádky dorazej až ze samotný Prahy. Ale dočkáme se, těš se, synku.</p>
			<p class="MLP_text ParaOverride-1">Synku mi pan Cimbura říkal, i&#160;když jeho jsem nebyl. Já měl svý lidi v&#160;Zemi stínů. Neměli obličeje. Učil jsem se k&#160;nim chodit. To šlo, když jsem se hýbal. Kýval jsem se dopředu a&#160;dozadu a&#160;Zem stínů mě začla napadat. To jsem dělal, když jsem byl malej. To jsem dělal, než jsem poznal Hanku.</p>
			<p class="MLP_text_bez1radku_-12-0- ParaOverride-1">Dřív jsem znal samý dospělý lidi. Kluky žádný, jen Vopičáka. Vyrost, už se nevešel do krabice od mýdla. A&#160;sestře Albrechtě a&#160;panu Cim­burovi to došlo. Že už takovejhle zůstane.</p>
			<p class="MLP_text ParaOverride-1">Takovýhle zmrdi se dřív strkali pod led, povídal pan Cimbura. Sestra Albrechta měla Vopičaka v&#160;práci u&#160;kamen. Řval, hovna z&#160;něj lítaly.</p>
			<p class="MLP_text ParaOverride-1">Hnedka drž hubu, řekla sestra Albrechta.</p>
			<p class="MLP_text ParaOverride-1">Takovýhle sou narozený v&#160;černým vejci, povídal pan Cimbura, opíral se o&#160;kuchyňskej stůl, kinklal se na nohách.</p>
			<p class="MLP_text ParaOverride-1">Hubu drž před tim děckem, řekla sestra Albrechta.</p>
			<p class="MLP_text ParaOverride-1">To myslela mě. Vopičáka ne, to je jasný.</p>
			<p class="MLP_text ParaOverride-1">Byla zima, byli jsme v&#160;kuchyni. Seděl jsem u&#160;kamen. Čekal jsem, jestli pan Cimbura pude pryč, nebo jestli si sedne. Jestli si sedne, bude s&#160;náma večer on. Já chtěl sestru Albrechtu.</p>
			<p class="MLP_text ParaOverride-1">A&#160;zmrd z&#160;takovýho vejce vždycky pořeže svou mámu, povídal pan Cimbura.</p>
			<p class="MLP_text ParaOverride-1">Jestli Vopičák pořezal naši mámu, tak se nedivim, že ho zahodila, napadlo mě.</p>
			<p class="MLP_text ParaOverride-1">A&#160;vo tu skořápku se pořežou jakbysmet, když lezou ven, a&#160;proto sou z&#160;nich takový zmrdi, povídal pan Cimbura a&#160;sednul si.</p>
			<p class="MLP_text ParaOverride-1">Maličký dítě to je, prosim tě! povídá sestra Albrechta. Plivníček seš malej, nynanej, viď, buchánku? říkala sestra Albrechta Vopičákovi. Už byl umytej. Teďka někdy usnul.</p>
			<p class="MLP_text ParaOverride-1">Proč ale máma zahodila i&#160;mě, to jsem nechápal. Pan Cimbura říkal, že to neví.</p>
			<p class="MLP_text ParaOverride-1">Ale nedivim se, hochu, vůbec se nedivim, pokyvoval, když jsme šli se sekerkama do dřevníku. Mrzlo a&#160;sestra Albrechta nás do dřevníku posílala pořád.</p>
			<p class="MLP_text ParaOverride-1">V&#160;kuchyni jsme žili, když domov ještě nebyl Domovem. Žili jsme v&#160;kuchyni a&#160;chodili do dřevníku. Kvůli Vopičákovi jsme šli do kostela.</p>
			<p class="MLP_text ParaOverride-1">Pan Cimbura šel první a&#160;prošlapával cestu, protože sněžilo. Rybník na návsi byl zamrzlej. Tam se naše prošlapaná cesta spojila s&#160;ostatníma prošlapanejma cestama. Já dosud houby věděl, co je rybník a&#160;co náves, tak jsem koukal. První šel pan Cimbura, dusal do sněhu, za ním jsem šel já a&#160;taky jsem dusal. Za náma šla sestra Albrechta. Vopičáka měla v&#160;náručí. Tehdy ho uzdvih, kdo chtěl. Šli jsme ho dát uzdravit.</p>
			<p class="MLP_text ParaOverride-1">Dovnitř s&#160;náma pan Cimbura nechtěl. Neměl rád faráře pana Fran­tiška.</p>
			<p class="MLP_text ParaOverride-1">V&#160;kostele už byla spousta lidí. Ženský obklopily Vopičáka, usmívaly se na něj. Dělaly mu křížky na čelo. Mně taky. Neřval, chtěl bejt uzdravenej, to je jasný. Polili nás vodou. Mě taky. On byl ale ten zmrd, co pořezal naši mámu. Ne já. Během celýho léčení jsem se držel za sukni sestry Albrechty. Všichni pořád zpívali. Měli radost. Pan farář František taky. Říkal lidem, co maj dělat, klekat, zvedat se, máchat rukama, všechno řídil, usmíval se. V&#160;kostele jsem byl udivenej z&#160;množství všeho. Nevěděl jsem, že obraz Pána našeho Ježíše Krista bude později i&#160;na stěně v&#160;domově Domově.</p>
			<p class="MLP_text ParaOverride-1">Pak šli všichni lidi z&#160;kostela k&#160;nám. Jedli v&#160;naší kuchyni. Pili chlast z&#160;kalíšků. Co chvíli někdo strčil do kalíšku prst a&#160;udělal Vopičákovi křížek na čelo. Ten nevřeštěl, koukal. Všichni se starali vo Vopičáka. Zalez jsem do dřevníku.</p>
			<p class="MLP_text ParaOverride-1">Zkoušel jsem se dostat do Země stínů. Dokázal jsem v&#160;Zemi stínů pobývat od ranní tmy až do noční tmy. Určitě bych to dokázal od prvního dne sněhu až do posledního dne sněhu. Přišel ale pan Cimbura. Povídá, že tohle mý pospávání po koutech nesnáší. Že mi prej visí jazyk z&#160;pusy a&#160;nevim vo sobě. Pan Cimbura si odplivl. Mám bejt Albrechtě k&#160;ruce, povídá. A&#160;taky mi povídá, ať se těšim. Protože za chvíli tu budu mít spousta bráchů. V&#160;ústředí už je rozhodnuto. Co taky s&#160;barákem po šlechtici? Němci mu zakroutili krkem. Pan Cimbura si sedl na špalek. Říkal jsem ti už, hochu, že jim šlechtic včas nevodlít? Byl to, takříkajíc, zapálenej aviatik. Hrobku na hřbitově má ovšem pěknou, povídal pan Cimbura. Za novejch pořádků má česká šlachta svý místo v&#160;hrobce, no. A&#160;v&#160;baráku po šlachtě budou bydlet chudý kluci. Tak je to správný.</p>
			<p class="MLP_text ParaOverride-1">Jaký kluci? povídám.</p>
			<p class="MLP_text ParaOverride-1">Většinou pěkný hajzli, povídá pan Cimbura. Uvidíš.</p>
			<p class="MLP_text ParaOverride-1">Pan Cimbura vstal a&#160;šli jsme zpátky do kuchyně. A&#160;teďka si všichni hleděli mě. Tak připijem taky prvorozenýmu, ne? povídal pan Cimbura. A&#160;lidi vstávali nebo se ke mně nahejbali ze svejch židlí a&#160;připíjeli kalíškama jenom a&#160;jenom na mý zdraví. Všichni na mě koukali. Pak se zas bavili mezi sebou. Každej se tam ke každýmu choval hezky. Ale Vopičák se neuzdravil.</p>
			<p class="MLP_text ParaOverride-1">Pak už nebyla taková zima. Chodil jsem k&#160;venkovním dveřím. Stál jsem na schodech. Vyhlížel jsem pana Cimburu. Vždycky přišel.</p>
			<p class="MLP_text ParaOverride-1">Přijel náklaďák z&#160;ústředí. Chlapi v&#160;montérkách nosili do chodby postele a&#160;žíněnky. Chlapi v&#160;montérkách lítali po prvním a&#160;druhým patře s&#160;drátama a&#160;zavěšovali žárovky a&#160;chlapi z&#160;vesnice za nima chodili a&#160;svinili všude v&#160;patrech. Pani Kropáčková a&#160;pani Moravčíková a&#160;pani Holá a&#160;pani Kropková přišly s&#160;košťatama a&#160;kbelíkama a&#160;hadra­ma. Každej den myly kusy chodeb a&#160;kusy pater.</p>
			<p class="MLP_text ParaOverride-1">Chlapi z&#160;vesnice a&#160;chlapi v&#160;montérkách z&#160;prvního a&#160;druhýho patra vynášeli balíky papíru a&#160;hromady zetlelejch knížek. Házeli je na korbu náklaďáku. Chlapi v&#160;montérkách dupali do haldy lejster na náklaďáku a&#160;pan Holasa a&#160;pan Dašler a&#160;pan Moravčík otevřeli okno druhého patra a&#160;vidlema házeli na korby náklaďáků další balíky papíru. Když byl náklaďák plnej, chlapi sešli z&#160;patra a&#160;popíjeli s&#160;chlápkama v&#160;montérkách chlast. Plácali se do ramen a&#160;do rukou. Už nebyla taková zima, ale udělali před domem šlachty oheň. Hřáli si nad nim ruce. Náklaďák jezdil sem a&#160;tam.</p>
			<p class="MLP_text_bez1radku_-12-0- ParaOverride-1">Kvůli Vopičákovi sestra Albrechta prosila i&#160;Čechii. Ukázala mi její obrázek. Líbily se mi její nahý prsa. Možná už jsem teda nebyl tak malej. Anebo právě jo, nevim. Chtěl jsem se na Čechii dívat pořád, ale sestra Albrechta mi obrázek zase sebrala.</p>
			<p class="MLP_text ParaOverride-1">Kdykoli sestra Albrechta vykládala o&#160;Čechii a&#160;pan Cimbura do kuchyně navečír dorazil, a&#160;to s&#160;lahví v&#160;ruce, tiše sed a&#160;poslouchal. Když nastalo vyprávění o&#160;skutcích Čechie, tak se se sestrou Albrechtou nehádal jako jindy. Když vykládal on, tak to bylo hrozný.</p>
			<p class="MLP_text ParaOverride-1">Sestra Albrechta totiž někdy potřebovala zaskočit na kus řeči k&#160;holkám, tak říkala obrovské pani Kropáčkové i&#160;obrovské pani Moravčíkové, a&#160;nebyla večer s&#160;náma.</p>
			<p class="MLP_text ParaOverride-1">Pan Cimbura nás strašil. Vyprávěl o&#160;hnusném černém vejci, ze kterého se líbezná Čechie naloká smrduté vody a&#160;umře. Vopičák řval. Pan Cimbura seděl na židli, ruce přitisknuté k&#160;uším a&#160;nahlas vyprávěl. Vopičák by řval a&#160;brečel stejně. Já brečel doopravdy. To panu Cimburovi nevadilo.</p>
			<p class="MLP_text ParaOverride-1">Jindy pan Cimbura vykládal o&#160;Kupečáku. Kupečák byl všude kolem Siřemi. V&#160;Kupečáku jsou zvířata, říkal pan Cimbura. Já mu věřil, tohle vykládala i&#160;sestra Albrechta. Byl jsem šťastnej, že sedim v&#160;kuchyni u&#160;kamen a&#160;nesdílím osud putovníků zbloudilejch v&#160;Kupečáku.</p>
			<p class="MLP_text ParaOverride-1">Když putovník usne, zdá se mu o&#160;dálce, a&#160;když se vzbudí, musí do tý dálky! Osud těch, co se nemůžou zastavit, bejvá strašlivej a&#160;hnusnej, poslouchej teda! budil mě pan Cimbura, když jsem u&#160;kamen usnul. Když usnul Vopičák, byli jsme s&#160;panem Cimburou rádi. Koukali jsme na stěnu, po které se plazily odlesky plamínku v&#160;kamnech, a&#160;představovali jsme si dálku. Nejradši ale pan Cimbura vykládal o&#160;Čechii.</p>
			<p class="MLP_text ParaOverride-1">Odplivl si na podlahu, protože mu v&#160;tom nikdo nebránil, a&#160;povídal: Bude-li kdy zahubena Čechie, bude taky vyhlazenej pracovitej a&#160;pilnej národ český kotliny, to je ti doufám jasný, chlapče. Ale Čechii bráněj jonáci. Nepřetržitě vítězili nad Tatařínama i&#160;Němčourama. Ostatní nepřátele jim ani nestojej za řeč. Ty utloukaj čepicema. Ty budeš taky jonákem, chlapče. Vo to už se postarám.</p>
			<p class="MLP_text ParaOverride-1">A&#160;pan Cimbura přislíbil, že až budu starší, opatří mi podobenku Čechie. Bude jen moje vlastní.</p>
			<p class="MLP_text ParaOverride-1">Pan Cimbura vykládal, že když rozdával obrázky Čechie biřmovancům před kostelem, pan farář František ho udal. A&#160;pan Cimbura byl šlechticem zbičovanej. Ale to nic nevadilo. Když se po bičování vrátil do chalupy, biřmovanci, na který se nedostalo, mu v&#160;noci klepali na okýnko. Holky, povídal pan Cimbura, chtěj bejt jako Čechie a&#160;kluci jí chtěj mít, ale protože neni po ruce, tak si lehaj na holky a&#160;maj s&#160;nima děti, a&#160;tak semeno Čechů nezahyne. Se šlechticem si to prý Čechie vyřídila oklikou. Taky už dávno vodpočívá v&#160;hrobce. Chtěl v&#160;tom svým ajraplánu vodlítnout, ale komunisti ho pověsili, kolaboranta němčourskýho, povídal pan Cimbura, i&#160;když předtím povídal něco jinýho.</p>
			<p class="MLP_text ParaOverride-1">Taky vykládal, jak Čechiini jonáci na Němčoury i&#160;Tataříny nastražili lesní pasti. Sekerama vyválenejma v&#160;hnisu černejch vajec vysekali do stromů obrazy Čechie. Některý bojovníci si Čechii sami vyřezali do kůže. Chránila je. A&#160;v&#160;lesním háji, kde je do stromů vytesaná tvář Čechie, nepřátelskej voják zešílel, odhodil výstroj a&#160;výzbroj a&#160;stal se putovníkem. Šel a&#160;šel, nikde se nezastavil a&#160;pak umřel.</p>
			<p class="MLP_text ParaOverride-1">Tohle pan Cimbura vykládal rád. To ho bavilo.</p>
			<p class="MLP_text ParaOverride-1">Když vyprávěla sestra Albrechta, tak jsem strašidelný místa přečkal a&#160;šťastnej usnul, protože Čechie vítězila a&#160;vše se obracelo v&#160;dobrý. Pan Cimbura neměl dobrý konce rád.</p>
			<p class="MLP_text ParaOverride-1">Na to si vzpomínám. Vlastně si nepamatuju nic jinýho. Takhle jsme žili, než přišly sestry.</p>
			<p class="MLP_text ParaOverride-1">Teď zas někdo přišel.</p>
			<p class="MLP_text ParaOverride-1">Stojím na chodbě. Kdybych se sehnul ke schodům do sklepa, možná uslyším Dýhu. Ale já chci vidět ty lidi.</p>
		</div>
</body>
</html>