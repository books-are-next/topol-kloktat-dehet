<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kloktat_dehet-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kloktat_dehet-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">9. A&#160;Fedotkinův chlapec? <br/>Likvidace. Šklíba</p>
			<p class="MLP_text_bez1radku ParaOverride-1">Pravda je, že někdy jsme ve tmě ložnice čekali na velitele Vyžlatu a&#160;velitel s&#160;příběhem Fedotkina vůbec nedorazil. To se stávalo!</p>
			<p class="MLP_text ParaOverride-1">Ale dnes nám bylo jedno, když nedorazil. Znali jsme pravdu o&#160;konci Fedotkina, vyslechli jsme ji v&#160;kuchyni dílně a&#160;ti, co zrovna kopali jámy, se o&#160;zastřelení Fedotkina dozvěděli od ostatních.</p>
			<p class="MLP_text ParaOverride-1">A&#160;chlapec? Co Fedotkinův chlapec? Co s&#160;ním bylo? Velitele Vyžlaty se nebylo možné zeptat.</p>
			<p class="MLP_text ParaOverride-1">Pravda je, že když v&#160;následujících dnech velitel Vyžlata přišel a&#160;rozezněl dřevěnou podlahu ložnice svými kročeji a&#160;vyprávěl příběh Fedotkina a&#160;syna palká, my jsme poslouchali, to jsme museli, ale stejně jsme do spánku klouzali s&#160;myšlenkami vlastních myslí a&#160;také s&#160;nesčetnými obrazy ze všech cvičení a&#160;prací, mnozí z&#160;nás si totiž teď o&#160;příběhu Fedotkina mysleli to samé, co řekl Dýha: Seru na to. Stejně zhebnul.</p>
			<p class="MLP_text ParaOverride-1">My všichni byli hoši z&#160;obranných, útočných a&#160;diverzních čet a&#160;Fedotkinova smrt zastřelením se nás dotkla.</p>
			<p class="MLP_text ParaOverride-1">Myslím, že už jsme tuhle velitelovu pohádku tolik nechtěli poslouchat!</p>
			<p class="MLP_text ParaOverride-1">Obdivovali jsme nebojácného Fedotkina a&#160;chtěli být stejně stateční a&#160;bojovní jako jeho chlapec.</p>
			<p class="MLP_text ParaOverride-1">A&#160;smrt Fedotkina nařízená tribunálem se nás dotkla, to teda jo!</p>
			<p class="MLP_text ParaOverride-1">To jsme nechtěli poslouchat!</p>
			<p class="MLP_text ParaOverride-1">Mnozí z&#160;nás po zprávě o&#160;smrti Fedotkina začali opět mluvit o&#160;útěku do cizinecké légie. Já mezi prvními.</p>
			<p class="MLP_text_bez1radku_-12-0- ParaOverride-1">Zima už nebyla skoro vůbec. Pak zmizel Šklíba.</p>
			<p class="MLP_text ParaOverride-1">Velitel Vyžlata ho neměl rád. Šklíba ani Martin se neúčastnili výcviku ani nechodili na práce, byli veliteli k&#160;ruce.</p>
			<p class="MLP_text ParaOverride-1">Šklíba ale utekl. To neměl dělat. Všechno pak bylo daleko horší.</p>
			<p class="MLP_text ParaOverride-1">Byl vyhlášen poplach. Nejprve jsme se shromáždili ke studiu map, které jsem vytáhl zpod teplákové bundy. Určil jsem pátrací směrnice. Velitel Baudyš pozorně naslouchal a&#160;občas krátce pokývl hlavou.</p>
			<p class="MLP_text ParaOverride-1">Pak jsme rychle opatřili nutnou výstroj a&#160;výzbroj a&#160;velitel Baudyš nás seznámil s&#160;rozkazem.</p>
			<p class="MLP_text ParaOverride-1">Když velitel Baudyš vyřkl rozkaz, naše řady se lekly. Já se taky lek.</p>
			<p class="MLP_text ParaOverride-1">Ale to nebylo tak, že by velitel Baudyš neměl Šklíbu rád! Vždyť on ho neznal! Velitel Baudyš dělal, co si přál velitel Vyžlata. Jen a&#160;jen proto vydal rozkaz k&#160;likvidaci Šklíby chladnou zbraní. On to tak nebral.</p>
			<p class="MLP_text ParaOverride-1">Po vyslovení rozkazu se řetězec našich čet dal do klusu ve formaci rojnice.</p>
			<p class="MLP_text ParaOverride-1">Brzo jsme Šklíbu uviděli. Nedostal se ani do Kupečáku. Tam by mohl zmizet. Ale nedostal se tam. Klopýtal. Pomalu šel.</p>
			<p class="MLP_text ParaOverride-1">V&#160;rozbahněném poli plném sněhové vody nemohl jít rychle. Ani se nevyhýbal mokrým kamenům. Po těch sklouzne každá bota.</p>
			<p class="MLP_text ParaOverride-1">Ty, ty a&#160;ty! Provedete přepad! Velitel Baudyš ukázal na Mikušince, Chatu a&#160;na mě a&#160;znovu vydal rozkaz k&#160;provedení likvidace chladnou zbraní bez předchozího signálu. Odložili jsme chlebníky i&#160;vzduchovky a&#160;vyběhli.</p>
			<p class="MLP_text ParaOverride-1">Chata předstíral, že upadl a&#160;že si bolestivě vyvrkl kotník.</p>
			<p class="MLP_text ParaOverride-1">Běželi jsme. Jako diverzanti jsme věděli, kudy vane vítr a&#160;že Šklíba nás může slyšet a&#160;velitel Baudyš ne. Opatrně jsme na Šklíbu volali. Neslyšel.</p>
			<p class="MLP_text ParaOverride-1">Palba velitelského kanónu kolem uší mu prorazila ušní bubínky a&#160;trochu zaschlé krve měl v&#160;uších i&#160;teď. Viděl jsem to, když jsem ho srazil k&#160;zemi a&#160;pak z&#160;něj jako vyňal chladnou zbraň. Chrčel a&#160;nestříkal kolem sebe smrky jako Vopičák, ale špinavý slzy, to jo.</p>
			<p class="MLP_text ParaOverride-1">Zdvihli jsme ho na nohy. Zavedli jsme ho k&#160;veliteli Baudyšovi. Nesplnili jsme rozkaz, ale velitel Baudyš nic neřekl.</p>
			<p class="MLP_text ParaOverride-1">V&#160;domově Domově šel Šklíba ihned na samotku do sklepa, což se prý útěkářům běžně stává i&#160;v&#160;jiných domovech Domovech pro lidi-sígry, jako jsme my.</p>
			<p class="MLP_text ParaOverride-1">Protože jsme Šklíbu čapli velmi rychle, zbylo dost času na práce ve vesnici.</p>
			<p class="MLP_text_bez1radku_-12-0- ParaOverride-1">Byli jsme s&#160;Pátou přiděleni k&#160;panu Cimburovi, který mi někdy říkal hochu, ale někdy Avare a&#160;spratku vyjevená, a&#160;mně to bylo jedno. Když mi řekl: Hajzle!, tak jsem jen dělal, že je mi to jedno. Domníval jsem se, že pan Cimbura si na mě už nepamatuje. To byl omyl.</p>
			<p class="MLP_text ParaOverride-1">Páta i&#160;přes můj nástup k&#160;Psancům zůstal nejmenším Psancem. Když na něj někdo křičel nebo mu nadával, nenáviděl to.</p>
			<p class="MLP_text ParaOverride-1">Domek pana Cimbury je kousek za vesnicí. U&#160;hřbitova. Nevěděl jsem, jestli tu s&#160;ním někdy jako muž a&#160;žena bydlí i&#160;sestra Albrechta. Mě to nezajímalo.</p>
			<p class="MLP_text ParaOverride-1">Říkáme si: Má ten dědek ve sklepě okurky? Ne, má kukuřici! Má ten dědek salám?</p>
			<p class="MLP_text ParaOverride-1">A&#160;jdem ke sklepu a&#160;čumíme okýnkem. Co tam má? Byly tam holky.</p>
			<p class="MLP_text ParaOverride-1">Ve sklepě je šero a&#160;jsou tam holky. Z&#160;Cimbury jsou vidět akorát nohy. Sedí na něčom! Do nás se opírá slunce, ale holky ve sklepě jsou celý zachumlaný. Maj na sobě tepláky a&#160;svý sukně a&#160;na hlavách šátky, a&#160;tak nevim, jestli je tam Hanka. Jak ji mám poznat? Je tam šero. Teď holky zpívaj, tak posloucháme písničku. Asi takovouhle:</p>
			<p class="MLP_verse_-12-12- ParaOverride-1">neseme vám kytičky<br/>všechny ze vsi holčičky<br/>přijměte ty pomněnky<br/>a&#160;slaměnky<br/>od té svojí panenky</p>
			<p class="MLP_text ParaOverride-1">A&#160;pak jedna holka tancuje uprostřed ostatních. Hanka to není. A&#160;maj tam Čechii ve velkým zlatým rámu. To k&#160;ní donesly kytky. Kytky se válej všude okolo obrazu. Vypadá to, že pomalovali nějakej obraz kostelní Panenky a&#160;udělali z&#160;ní Čechii. Holky nahoře nahatý nejsou, v&#160;takový zimě to dá rozum. Škoda, myslim si a&#160;Páta si asi myslí to samý. Pan Cimbura sedí, klepe nohama. To já nevim, jestli kvůli písničce nebo starobou. Koukám na něj a&#160;říkám si: Muselo to bejt dávno, když jsem žil v&#160;domě šlachty! Tam se panu Cimburovi nohy akorát trochu kinklaly. Nevím, jak je to dávno.</p>
			<p class="MLP_text ParaOverride-1">Pak tancuje uprostřed sklepního zástupu holek zas jiná holka zabalená v&#160;šátku a&#160;vůbec celá voblečená, protože zima ve sklepě je asi hrozná.</p>
			<p class="MLP_text ParaOverride-1">Ostatní holky tleskaj. Vidim, že o&#160;stěnu jsou opřený krumpáče a&#160;lopaty. Je tam vyházená hlína. Holky pracujou ve sklepě. A&#160;teď do mě najednou někdo strčí, rycne. Do Páty taky, úplně vyjek. Stojej u&#160;nás velký holky. Nadávaj a&#160;ženou nás od sklepního okna. Jsou dvě a&#160;stačej na nás. Musely bejt ve sklepě. Přes dlouhý vlasy maj čepice a&#160;šátky a&#160;přes tepláky zástěry a&#160;jsou v&#160;holinách. Moc chci vidět, co dělaj ve sklepě a&#160;co tam zpívaj, ale nejde to. Velký holky do nás strkaj a&#160;ženou nás od okna. Naštěstí to nikdo nevidí. Kdyby Dýha a&#160;Chata a&#160;Karel a&#160;ostatní viděli, jak mě neozbrojený holky strkaj přes blátěnej dvorek, byla by to hanba tak strašlivá, že by snad bylo lepší rovnou umřít.</p>
			<p class="MLP_text ParaOverride-1">Tak jsme na pana Cimburu počkali u&#160;plotu. Různě se věšíme na plot a&#160;vtipkujem, jako že to nic nebylo, že nás zahnaly velký holky, ale dobře nám neni. Je odpoledne, chabý sluníčko zašlo. Páta mávne rukou a&#160;řekne: Iljo, hele! Vidim, že to, co jsem měl za nějaký bodláky nebo tak, jsou kříže. Nebe je plný tmavých mraků, od sněhu, co je ještě leckde vůkol, se teď žádný světlo neodráží, a&#160;tak hřbitovní kříže za plotem moc vidět nebyly.</p>
			<p class="MLP_text ParaOverride-1">A&#160;vtom slyšíme: No jo, pěknou vyhlídku tu mám, mládenci, jen což. Stoupněte si pěkně na špičky a&#160;uvidíte i&#160;hrobku! Povídá pan Cimbura, který už se k&#160;nám doštrachal a&#160;teď se taky opírá o&#160;plot. Často tu takhle taky zevluju, vyhlížim, to je pravda. Ale vy mi tu neočumujte a&#160;honem do práce, no tak šup!</p>
			<p class="MLP_text ParaOverride-1">Tak jsme se ani nezahlásili, a&#160;hned jsme se pustili do svých úkolů a&#160;vypadalo to, že toho dne bude všechno jako dřív. Ale nebylo.</p>
			<p class="MLP_text ParaOverride-1">Nejdřív Páta rozsypal zrní určené slepicum a&#160;pan Cimbura mu hned vrazil facáka a&#160;řval: Ty hajzliku přičmoudlej… Myslíš snad, že sem sám Cimbura Rokefeler, ty pacholku! Hovado pitomý! a&#160;pan Cimbura se uvelebil na židli a&#160;řekl, ať zatopíme chvojím, a&#160;my ho lámali na kousky, a&#160;od toho někdy kdokoli, kdo láme chvojí, mívá plné ruce třísek, ale to nevadí, a&#160;pan Cimbura z&#160;velké naběračky pil vodu a&#160;říká Pátovi: Vim, sem krapítek prudkej, voni by to slípky vyzobaly, ale jen se uč, votloukej se, holenku… A&#160;už se neplaš, ty plašane jeden… srk srk… a&#160;co dělá tvuj táta vlastně?</p>
			<p class="MLP_text ParaOverride-1">A&#160;Páta řekl: Muj fotr je letec.</p>
			<p class="MLP_text ParaOverride-1">Ale to je blbost, hochu, řekl pan Cimbura, letec by tě nenechal v&#160;sirotčinci pro grázly, letec teda ne… srk srk… a&#160;já bych si tě možná vzal za vlastního, ale prd vim, co seš zač, máš třeba nějak zkurvený geny či co… A&#160;Páta najednou vyjek, jako by ho to chvojí propíchlo, a&#160;otočil se a&#160;byl v&#160;obličeji úplně bílej… i&#160;když teda on je trochu přičmoudlej… a&#160;vytrh panu Cimburovi naběračku a&#160;začal ho mlátit a&#160;řezat a&#160;pan Cimbura uhýbal, ale nemohl na svých nohou vstát, protože Páta mu nedovolil, aby se někde opřel rukama. A&#160;Páta vrazil ruce do chvojový hromady u&#160;kamen a&#160;teď třískal pana Cimburu větvema a&#160;všude po starém ksichtě pana Cimbury se klikatily krvavé škrábance a&#160;Páta kolem pana Cimbury lítal a&#160;bil ho pořád a&#160;já říkám: Páto! Ser na něj! ale Páta se zbláznil.</p>
			<p class="MLP_text ParaOverride-1">Pan Cimbura spadnul ze židle a&#160;já Pátu skolil zezadu hmatem na nepřítele, a&#160;protože se mnou bojoval, tak jsem ho zamknul do parádního pokoje. Bylo slyšet, jak roztřískává parádní pokoj. Ven ale nemoh.</p>
			<p class="MLP_text ParaOverride-1">Pak jsem omyl ksicht pana Cimbury a&#160;bylo to jako mejt nějakou starou prdel od sraček, smyl jsem mu z&#160;ksichtu mazanici krve a&#160;chrchlů a&#160;vydal jsem se do sklepa.</p>
			<p class="MLP_text ParaOverride-1">Vůně holek tam nebyla, jen sklepní smrad a&#160;chlad. Kdyby tam tancovala Hanka, myslim, že bych její vůni poznal.</p>
			<p class="MLP_text ParaOverride-1">Byla tam zima. Ve stěně sklepa byla díra, tunel. Protože jsem z&#160;tunelu pocejtil fičení a&#160;chlad až do kostí, došlo mi, že vede až někam pod hřbitov.</p>
			<p class="MLP_text ParaOverride-1">Pan Cimbura měl ve sklepě akorát jednu polici. Mizerný zásoby! Pár vajec tam měl, a&#160;tak jsem jedno nakřáp nahoře a&#160;dole a&#160;vysál… ale to byl hnus! Hned jsem měl plnou hubu hořkýho, černýho, neměl tam vajíčkovou dobrotu, ale samý hnusný černý vejce… to on snad naschvál! Mně vzteky vystříkly slzy, jak jsem tam kolem sebe plival vaječnej hlen, zbylý vajíčka jsem rozbil o&#160;stěnu, toho smradu!, samý pukavci to byly… hnus. Ze sklenic jsem sněd, kolik šlo, a&#160;zbytek jsem rozdupal a&#160;do dalších sklenic jsem nachcal.</p>
			<p class="MLP_text ParaOverride-1">Čekal jsem na velitele Baudyše.</p>
			<p class="MLP_text ParaOverride-1">Ze sklepní díry fičelo. Šel jsem do kuchyně.</p>
			<p class="MLP_text ParaOverride-1">Myslel jsem, že budu muset pana Cimburu nějak vošetřovat, ale nebylo to tak. Pan Cimbura seděl u&#160;kamen, srkal čaj z&#160;hrníčku a&#160;ksicht měl starobou svraskalej, ale čistej. Na jeho tvářích nebyl ani škrábaneček, ani jedinej.</p>
			<p class="MLP_text ParaOverride-1">No, pěknej z&#160;tebe vyrost hajzl! povídá mi pan Cimbura, sotva vkročím do kuchyně. Zastavil jsem se a&#160;zůstal stát. Chvojí v&#160;kamnech v&#160;plamenech praská.</p>
			<p class="MLP_text ParaOverride-1">Šikovně si toho malýho kruťáka skolil, to zas jako jo, to se voceňuje! Vyrost si! Moc rád sem tě teda nikdy neměl, to ne. Ale nemlátil sem tě.</p>
			<p class="MLP_text ParaOverride-1">Dyť já vás taky nemlátil, řekl jsem.</p>
			<p class="MLP_text ParaOverride-1">Eště to tak, povídá pan Cimbura. Čuměls na to sklepní dílo, hošku, viď? Trochu tu pečuju vo děvčata, no. Dyť se to teďka v&#160;Čechách sesouvá do maléru! A&#160;tak pěkně ta lidová vláda začala! Buržujům soudruzi zakroutili krkem, prohli pár šibeniček, to jako jo, to se voceňuje. Ale teďka se soudruzi moc vinou k&#160;Moskalům. Nemaj rádi Čechii, soudruzi jedni. Však vona je Čechie přivine na svý pěkný mladý prsa a&#160;rozdrtí. Slyšels někdy vo Moskalech, synku?</p>
			<p class="MLP_text ParaOverride-1">Ne, pane Cimbura!</p>
			<p class="MLP_text ParaOverride-1">Němčoury naši jonáci proháněj, co svět světem stojí. Poraděj si teda i&#160;s&#160;Moskalama! Kdo vo nich jakživ slyšel? Dou vod Moskvy. Sou to Tataři ruský, v&#160;ksichtech zákeřně nabílený, aby vypadali jako my. Sedni si, chlapče! Mě si vždycky sral s&#160;těma svejma spánkama. Teď už tolik pospávat nemůžeš, což? Ani nechceš, možná. Vyrost si. Vyprášils už aspoň nějakou tu sukni?</p>
			<p class="MLP_text ParaOverride-1">Sedl jsem si, ale moc jsem se bál, že se pan Cimbura začne vyptávat na Vopičáka, a&#160;tak jsem s&#160;úlevou slyšel hlas velitele Baudyše a&#160;taky Pátovo ječení, protože sotva velitel vešel do chodby, Páta začal třískat do dveří parádního pokoje, a&#160;když je velitel Baudyš otevřel, skočil na něj, ale to byl nesmysl útočit na velitele Baudyše.</p>
			<p class="MLP_text ParaOverride-1">Přestože kluci Pátu drželi pevně, svou vzpourou způsobil mnoho zmatku a&#160;k&#160;výslechu pana Cimbury či mě velitelem Baudyšem nedošlo.</p>
			<p class="MLP_text ParaOverride-1">Táhli jsme Pátu přes ves a&#160;okna se otvíraly a&#160;zuřiví psi se smykali na řetězech. Pak naše řady prošly vesnicí k&#160;domovu Domovu a&#160;tam se všichni rojili, protože Šklíba zase zdrhnul, a&#160;tentokrát se mu to podařilo. Už nikdy jsem ho neviděl.</p>
			<p class="MLP_text_bez1radku_-12-0- ParaOverride-1">Velitel Vyžlata nechal naše řady nastoupit a&#160;Margaš byl pořád u&#160;něj! Velitel Vyžlata pil chlast, měl flašku chlastu v&#160;ruce a&#160;řekl, že se stala nemilá věc, že jeden z&#160;nás odešel, protože nepřijal přátelství. Pak veliteli Vyžlatovi ukápla slza a&#160;na okamžik sklonil hlavu a&#160;prostředníčkem pravé ruky tu slzu setřel a&#160;odcák na zem, my mlčeli… A&#160;pak nás pohyby obou rukou zval do jídelny učebny třídy a&#160;my ho poslechli, protože jsme byli stísnění, a&#160;tam na malbě vojína Fedotkina už byl namalován český chlapec v&#160;teplákové soupravě i&#160;se zeleným chlebníkem přes rameno a&#160;podával vojínu Fedotkinovi nábojový pás. A&#160;my tam stáli a&#160;mlčeli, my už věděli, že statečného vojína Fedotkina zabili. A&#160;já koukal po Margašovi a&#160;on koukal po mně, já se až lek, protože Margaš měl protáhlej ksicht jako tehdy ve sklepě a&#160;měl strašnej vztek, ale to nebyl vztek, který měli někdy hoši od nás, když se trochu pomátli, protože my jsme byli psychopati. Když někdo z&#160;nás dostal vzteky a&#160;třasy, tak vypadal jinak než Margaš. A&#160;já hned taky dostal vztek, měl jsem v&#160;sobě teď proti veliteli Vyžlatovi nenávist, protože proč má Šklíba osamocenej a&#160;hluchej bloudit sněhama a&#160;lesama kvůli sestrám? Proč tu neni s&#160;náma jako vždycky? Proč tohle všechno je? Kvůli veliteli Vyžlatovi! A&#160;napadlo mě, jestli Margaš řekne: Teď!, tak udělám to, co už stejně viděl ve snu. Ale jak? dumal jsem. Jak velitele zabiju?</p>
			<p class="MLP_text_bez1radku_-12-0- ParaOverride-1">Velitel Vyžlata k&#160;sobě nahnul flašku s&#160;chlastem a&#160;napil se a&#160;kecnul na podlahu. Takhle když dřepí, mu na krk můžu. Ale velitel Vyžlata najednou postavil flašku na podlahu a&#160;rychle strčil ruku do kapsy a&#160;někteří dlouhokošiláci vyjekli. Velitel Vyžlata po nás blejská očima, jako by nás propichoval. Ale zůstal sedět a&#160;já bych na něj došáh a&#160;ostatní kluci by mi pomohli, myslim… Kouk jsem na Margaše a&#160;kývl jsem hlavou: Jo? a&#160;Margaš zavrtěl hlavou: Ne! a&#160;to bylo dobře, protože do učebny jídelny třídy vešel velitel Baudyš a&#160;zavelel: Rozchod! Ke cvičení připravit!</p>
			<p class="MLP_text ParaOverride-1">Tak jsme šli před domov Domov, seřadili jsme se v&#160;trenýrkách a&#160;tričkách připraveni k&#160;cvičení, co jsme měli dělat.</p>
			<p class="MLP_text ParaOverride-1">Cvičili jsme pod dozorem a&#160;povely našich velitelů a&#160;velitel Vyžlata tentokrát necvičil, přecházel okolo našich řad a&#160;hovořil o&#160;tom, že si už poradil s&#160;jinými vyvrheli… s&#160;bezprizórnymi v&#160;barácích Vorkuty… A&#160;nějakých chuligánků z&#160;Čech se nelekne, ať si dáme zatra majzla! povídal velitel Vyžlata a&#160;ruku měl v&#160;kapse. A&#160;pak křičel: Zdalipak víte, co se přihodilo synovi palká, k&#160;čemu ho donutili… Ke katanství, chlapci! vykřikl velitel Vyžlata a&#160;třísknul lahví o&#160;zem a&#160;ti nejmenší dlouhokošiláci zaječeli. A&#160;pak velitel Vyžlata vykládal, jaké to bylo v&#160;mrazech v&#160;pekle Vorkuty… po tribunálu! A&#160;jak syna palká čili jeho, Vyžlatu, donutili zdvihnout vražednou zbraň a&#160;odprásknout vojína Fedotkina… a&#160;tím jeho, Vyžlatovo, lidství obrátili naruby… ale co měl jako dělat? A&#160;co byste dělali vy? V&#160;ledech Vorkuty v&#160;trestních barácích! No? Z&#160;ručně šité uniformy pro syna palká zbyly už jen bezcenné hadry… syn palká odprásk svého tatínka Fedotkina, jo, tohle se stalo tehdá v&#160;zasněženým lágru dálný Vorkuty, tam se to tak nebralo.</p>
			<p class="MLP_text ParaOverride-1">Velitel Vyžlata mluvil a&#160;křičel na nás, ale my jsme srali na jeho slova, už jsme nechtěli slyšet o&#160;Fedotkinovi, a&#160;taky jsme našeho velitele nechtěli poslouchat, protože náš Šklíba byl pryč.</p>
			<p class="MLP_text ParaOverride-1">Večer jsme byli v&#160;ložnici sami, velitel Vyžlata zůstal i&#160;s&#160;Margašem na velitelském stanovišti a&#160;do naší ložnice nalezlo spousta dlouhokošiláků a&#160;my je nevyhnali.</p>
			<p class="MLP_text ParaOverride-1">Psanci se shlukli kolem Dýhy a&#160;Karel s&#160;Chatou otevřeně vytáhli cigára. Seděli jsme tam a&#160;stáli a&#160;všude lítala naše slova a&#160;pak slyšíme Martina, jak říká: Du taky pryč!</p>
			<p class="MLP_text ParaOverride-1">Jsme zticha a&#160;koukáme na Martina a&#160;Martin říká: Vy houby víte, vy si lítáte venku se vzduchovkama, a&#160;Martin se sesune z&#160;postele na podlahu a&#160;celej se schoulí. Stojíme kolem něj. Teďka bulí.</p>
			<p class="MLP_text ParaOverride-1">A&#160;Karel zařve: Nechte ho bejt! Jako by Martinovi někdo něco dělal. Nikdo mu nic nedělá.</p>
			<p class="MLP_text ParaOverride-1">Martin vstane a&#160;povídá: Vy víte houby, vy ste tu nebyli s&#160;velitelem zavřený. A&#160;dál Martin říká, že velitele Vyžlatu normálně nenávidí, protože Šklíba teď bloudí mezi hladovou zvěří v&#160;Kupečáku a&#160;možná už je po něm. Du votaď pryč! říká nám Martin, i&#160;když už to říkal, a&#160;vstane.</p>
			<p class="MLP_text ParaOverride-1">A&#160;Chata mu říká: A&#160;jak se dostaneš přes Vyžlatu a&#160;novýho kluka?</p>
			<p class="MLP_text ParaOverride-1">A&#160;Martin si sedne.</p>
			<p class="MLP_text ParaOverride-1">A&#160;Páta řekne: Voknem by to šlo, po prostěradlech.</p>
			<p class="MLP_text ParaOverride-1">Nikdo se ani nezasměje. Koukám na měsíc, co najednou vylezl nad okno a&#160;rozsekal tmu do stínů. Ve stínech, co házíme na zdi, vypadáme jak velký lidi.</p>
			<p class="MLP_text ParaOverride-1">Teď jde všechno rychle. Páta a&#160;Karel vážou prostěradla jedno k&#160;druhýmu a&#160;Mikušinec dá Martinovi svůj svetr a&#160;Dýha vyndá zpod prkna balíček z&#160;lejster a&#160;Martin si to bere, nevim, jestli tam jsou mý sirky, ale nůž jo, ostří se blejskne, a&#160;někdo dá Martinovi tepláky, někdo jinej mu podá i&#160;bundu a&#160;Martin shodí černý potrhaný ma­rián­ský hadry a&#160;oblíkne se.</p>
			<p class="MLP_text ParaOverride-1">Když lez po prostěradlech, bál jsem se, aby nekopal nohama, neječel a&#160;nakonec nespad dolů tunelem se střepama, a&#160;tak jsem se nedíval.</p>
			<p class="MLP_text ParaOverride-1">Páta mu radil, on už takhle zdrhal. Když byl Martin skoro dole, tak mu Páta řekl: Pak ti dáme na hřbitov žrádlo, vole. Schovej se v&#160;hrobce.</p>
			<p class="MLP_text ParaOverride-1">V&#160;který? tiše volal Martin.</p>
			<p class="MLP_text ParaOverride-1">Tam je jen jedna.</p>
			<p class="MLP_text ParaOverride-1">Aha! slyšeli jsme Martina zezdola.</p>
			<p class="MLP_text ParaOverride-1">A&#160;když byl úplně dole, tak mu Páta hodil deku a&#160;Dýha mu taky hodil deku, protože v&#160;noci byla pořád ještě zima.</p>
			<p class="MLP_text ParaOverride-1">Zalehli jsme a&#160;chvíli se bavili a&#160;Bajza se optal Chaty: Dals mu ňákou sůl, vole? A&#160;Chata mu odpověděl: Houby, ať si tvaroh sůl nabulí, vole… A&#160;teprve teď se ozvalo něčí: Cha cha… a&#160;já se rozhodl, že taky uteču a&#160;že Margašův sen se nesplní, a&#160;chtěl jsem utýct, až ostatní usnou, ale usnul jsem a&#160;ráno jsme šli s&#160;velitelem Baudyšem na kameny.</p>
		</div>
</body>
</html>