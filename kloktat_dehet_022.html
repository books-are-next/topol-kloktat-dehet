<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="">
    <meta name="apple-mobile-web-app-capable" content="yes">
    <title>Kloktat dehet</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Jáchym Topol: Kloktat dehet">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Kloktat dehet">
    <meta property="og:title" content="Kloktat dehet">
    <meta property="og:type" content="book">
    <meta property="og:book:author" content="Jáchym Topol">
    <meta property="twitter:title" content="Jáchym Topol: Kloktat dehet">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./kloktat_dehet_021.html">
    <link rel="next" href="./kloktat_dehet_023.html">
    <meta name="nb-order" content="18">
    <link rel="self" href="kloktat_dehet_022.html">
    <meta name="nb-identifier" content="topol-kloktat-dehet-9acfcb1">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="5164" data-nb-chars="31095">
    <nav role="doc-toc">
      <ul class="plain section">
        <li><a href="kloktat_dehet_005.html">DOMOV DOMOV</a>
          <ul class="plain">
            <li><a href="kloktat_dehet_006.html">1. Říkaly mi Ilja</a></li>
            <li><a href="kloktat_dehet_007.html">2. Dřív</a></li>
            <li><a href="kloktat_dehet_008.html">3. Sestry. Tartas. Venku je ticho. To on sám!</a></li>
            <li><a href="kloktat_dehet_009.html">4. Zase sklep. Moje hlídka. Přijdou</a></li>
            <li><a href="kloktat_dehet_010.html">5. Slibuju! Práce začala. V&nbsp;zimě se nezdrhá</a></li>
            <li><a href="kloktat_dehet_011.html">6. O&nbsp;Fedotkinovi. Hanka. Čištění. Novej kluk</a></li>
            <li><a href="kloktat_dehet_012.html">7. Mariáni. Nový věci. Kudla, sůl a&nbsp;sirky. Velitelem čety!</a></li>
            <li><a href="kloktat_dehet_013.html">8. Práce. Još. Dílenská práce</a></li>
            <li><a href="kloktat_dehet_014.html">9. A&nbsp;Fedotkinův chlapec? Likvidace. Šklíba</a></li>
            <li><a href="kloktat_dehet_015.html">10. Na kamenech a&nbsp;ve vsi</a></li>
            <li><a href="kloktat_dehet_016.html">11. Přátelení. Ségry jsou ségry. Zabíjení</a></li>
            <li><a href="kloktat_dehet_017.html">12. V&nbsp;palbě</a></li>
          </ul>
        </li>
        <li><a href="kloktat_dehet_018.html">TANKOVÉ VOJSKO</a>
          <ul class="plain">
            <li><a href="kloktat_dehet_019.html">13. A začalo to! Pytle a násilí. Sladkost světa. Dago</a></li>
            <li><a href="kloktat_dehet_020.html">14. Zdrháme! Zvířata. Luka. První kurhan</a></li>
            <li><a href="kloktat_dehet_021.html">15. Něznáju! Úkol Veselé písničky. Starost kapitána Jegorova. Mořská</a></li>
            <li><a href="kloktat_dehet_022.html">16. Fantastická bitva. Útok démonů. Vejce. Třetí válka a&nbsp;poslední televize</a></li>
            <li><a href="kloktat_dehet_023.html">17. Kdo hořel. Hrdina v&nbsp;hoře. České moře. Co je za zatáčkou</a></li>
            <li><a href="kloktat_dehet_024.html">18. Železa. Pán Siřemi. O&nbsp;putovníkovi. Margašův sen. Jsem to já, nejsem to já</a></li>
          </ul>
        </li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kloktat_dehet_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="0" data-nb-chars="0"></h1>
        <section>
          <h3 id="16-fantastická-bitva" class="chunk" data-nb-ref-number="2" data-nb-words="3" data-nb-chars="22"><span class="idea" data-nb-ref-number="1" id="idea1" data-nb-words="3" data-nb-chars="22">16. Fantastická bitva.</span></h3>
          <p class="chunk" data-nb-ref-number="3" data-nb-words="8" data-nb-chars="50"><span class="idea" data-nb-ref-number="2" id="idea2" data-nb-words="3" data-nb-chars="19">Útok démonů. Vejce.<br></span>
            <span class="idea" data-nb-ref-number="3" id="idea3" data-nb-words="5" data-nb-chars="31">Třetí válka a&nbsp;poslední televize</span>
          </p>
          <p class="chunk" data-nb-ref-number="4" data-nb-words="95" data-nb-chars="557"><span class="idea" data-nb-ref-number="4" id="idea4" data-nb-words="95" data-nb-chars="557">Pokud měl kapitán Jegorov po&nbsp;zařazení Bulharů do&nbsp;tankové kolony Veselá písnička pocit, že&nbsp;jeho štěstí se&nbsp;zlepšilo, já&nbsp;věděl, že&nbsp;moje se&nbsp;zhoršilo. Navíc jsem měl spoustu práce s&nbsp;Dagem. Dago na&nbsp;falešné Bulhary pokřikoval: Svoloč, a&nbsp;strašně je&nbsp;nenáviděl, byli pro něj hanbou všech cirkusů, zatímco on&nbsp;byl jejich ozdobou, a&nbsp;snad vzpomínal na&nbsp;zářné chvíle, kdy vojáci kolony žasli nad jeho salty, protože na&nbsp;jeho protesty proti bulharským artistům vojáci nedbali a&nbsp;Dago se&nbsp;zmenšil, zas do&nbsp;sebe vrost a&nbsp;o&nbsp;dění v&nbsp;koloně se&nbsp;vůbec nestaral. Spolu jsme se&nbsp;ale bavili.</span></p>
          <p class="chunk" data-nb-ref-number="5" data-nb-words="13" data-nb-chars="75"><span class="idea" data-nb-ref-number="5" id="idea5" data-nb-words="13" data-nb-chars="75">Vojáci kolony měli z&nbsp;našich Bulharů a&nbsp;jistě nejvíc z&nbsp;Mořské velikou radost.</span></p>
          <p class="chunk" data-nb-ref-number="6" data-nb-words="31" data-nb-chars="201"><span class="idea" data-nb-ref-number="6" id="idea6" data-nb-words="31" data-nb-chars="201">Pomalovanou boudu vojáci přivázali k&nbsp;tanku v&nbsp;nejbezpečnějším místě, totiž středozadu kolony, neboť si&nbsp;přáli Mořskou co&nbsp;nejvíc uchránit následků možného přepadu. Vojáci věřili, že&nbsp;holka tam je&nbsp;a&nbsp;že spí.</span></p>
          <p class="chunk" data-nb-ref-number="7" data-nb-words="14" data-nb-chars="76"><span class="idea" data-nb-ref-number="7" id="idea7" data-nb-words="14" data-nb-chars="76">Oba otrhanci vedli kolonu směrem k&nbsp;Siřemi. O&nbsp;oslíka se&nbsp;starali pěkně, to&nbsp;jo.</span></p>
          <p class="chunk" data-nb-ref-number="8" data-nb-words="26" data-nb-chars="152"><span class="idea" data-nb-ref-number="8" id="idea8" data-nb-words="26" data-nb-chars="152">Jednu válku už&nbsp;jsem prodělal, povídá Dago, přivázaný k&nbsp;pancíři. Přivazoval jsem ho&nbsp;jen na&nbsp;oko, už&nbsp;jsem věděl, že&nbsp;pro něj nejsou překážkou žádné provazy.</span></p>
          <p class="chunk" data-nb-ref-number="9" data-nb-words="55" data-nb-chars="336"><span class="idea" data-nb-ref-number="9" id="idea9" data-nb-words="55" data-nb-chars="336">Jo, jednu válku už&nbsp;mám za&nbsp;sebou, jsem původní profesí hudebník, víš, povídá mi&nbsp;Dago během klidné jízdy našeho čelního tanku po&nbsp;asfaltce. Tohle spáleniště, kterým projíždíme, mávl Dago uvolněnou rukou po&nbsp;českém obzoru, je&nbsp;už&nbsp;zase bojištěm mezi Východem a&nbsp;Západem, změnil jsem profesi i&nbsp;umělecké jméno, abych tím zas nějak prošel, ach jo!</span></p>
          <p class="chunk" data-nb-ref-number="10" data-nb-words="23" data-nb-chars="100"><span class="idea" data-nb-ref-number="10" id="idea10" data-nb-words="23" data-nb-chars="100">Chci se&nbsp;Daga zeptat, na&nbsp;co&nbsp;v&nbsp;té minulé válce hrál a&nbsp;s&nbsp;kým bojoval a&nbsp;tak, ale on&nbsp;mě&nbsp;nepustí ke&nbsp;slovu.</span></p>
          <p class="chunk" data-nb-ref-number="11" data-nb-words="58" data-nb-chars="319"><span class="idea" data-nb-ref-number="11" id="idea11" data-nb-words="58" data-nb-chars="319">Iljo! ty&nbsp;seš malej, ale spousta věcí víš. Kolik ti&nbsp;je? Nevíš? Ty&nbsp;to&nbsp;chápeš, Iljo, východní člověk má&nbsp;v&nbsp;úctě svůj molotok, taky má&nbsp;jen jeden, držátko vochmataný, až&nbsp;se&nbsp;leskne… A&nbsp;západní člověk má&nbsp;zas plnou skříň krámů, rádia všelijaký má, rakety a&nbsp;propisky, všechny ty&nbsp;hračky dvacátýho století má&nbsp;a&nbsp;tlačí mu&nbsp;to&nbsp;na&nbsp;mozek.</span></p>
          <p class="chunk" data-nb-ref-number="12" data-nb-words="24" data-nb-chars="113"><span class="idea" data-nb-ref-number="12" id="idea12" data-nb-words="24" data-nb-chars="113">Teď jsem se&nbsp;musel zasmát. Já&nbsp;měl u&nbsp;svých map pár špačků od&nbsp;tužek a&nbsp;ňáký ty&nbsp;západní propisky by&nbsp;se&nbsp;mi&nbsp;teda hodily.</span></p>
          <p class="chunk" data-nb-ref-number="13" data-nb-words="47" data-nb-chars="250"><span class="idea" data-nb-ref-number="13" id="idea13" data-nb-words="47" data-nb-chars="250">Ty&nbsp;to&nbsp;víš, Iljo, všímám si&nbsp;tě. Když východní lidi ztratěj v&nbsp;bitvě milion padlejch, řeknou si: No&nbsp;a&nbsp;co? Vezmou se&nbsp;za&nbsp;ruce, udupou kurhan… Západnímu člověku zařve jeden blízkej, a&nbsp;hned je&nbsp;v&nbsp;televizích a&nbsp;hned je&nbsp;velký haló a&nbsp;brekot… kdo pak může vyhrát?</span></p>
          <p class="chunk" data-nb-ref-number="14" data-nb-words="8" data-nb-chars="37"><span class="idea" data-nb-ref-number="14" id="idea14" data-nb-words="8" data-nb-chars="37">Kdo teda? ptám se&nbsp;Daga, jestli to&nbsp;ví.</span></p>
          <p class="chunk" data-nb-ref-number="15" data-nb-words="44" data-nb-chars="250"><span class="idea" data-nb-ref-number="15" id="idea15" data-nb-words="44" data-nb-chars="250">Špicuj uši… Jestli ty&nbsp;seš diverzant, já&nbsp;sem špion, zvířecí špion, víš. My&nbsp;lidi od&nbsp;cirkusu máme k&nbsp;zvířatům blízko, cejtíme z&nbsp;nich divný chvění… Něco se&nbsp;chystá, myslim, že&nbsp;Sověti, když to&nbsp;maj teďka nahnutý, vyzkoušej novou tajnou zbraň, a&nbsp;to bude něco!</span></p>
          <p class="chunk" data-nb-ref-number="16" data-nb-words="29" data-nb-chars="162"><span class="idea" data-nb-ref-number="16" id="idea16" data-nb-words="29" data-nb-chars="162">O&nbsp;tajný zbrani jsem ještě neslyšel, tak Daga nechám mluvit, jen mu&nbsp;trochu přitáhnu lano, protože on&nbsp;se&nbsp;hovorem někdy rozpaluje a&nbsp;já ho&nbsp;k&nbsp;řevu nesmím nechat dojít.</span></p>
          <p class="chunk" data-nb-ref-number="17" data-nb-words="59" data-nb-chars="343"><span class="idea" data-nb-ref-number="17" id="idea17" data-nb-words="59" data-nb-chars="343">Poslouchej, Iljo! Jsme oba v&nbsp;český kaši, ve&nbsp;válce Východní říše se&nbsp;Západem! A&nbsp;víš, co&nbsp;my, který sme uprostřed, musíme dokázat? Musíme přežít, je&nbsp;ti&nbsp;to&nbsp;jasný? A&nbsp;to bude těžký! Jestli armády Východní říše proti západním silám Nato použijou tajnou zbraň, nastane Armagedon, fantastická bitva! Víš, co&nbsp;je&nbsp;to&nbsp;Armagedon? Ne? No&nbsp;tak se&nbsp;to&nbsp;asi dozvíš.</span></p>
          <p class="chunk" data-nb-ref-number="18" data-nb-words="70" data-nb-chars="395"><span class="idea" data-nb-ref-number="18" id="idea18" data-nb-words="70" data-nb-chars="395">Já&nbsp;Daga poslouchal, cesta aspoň ubíhala, a&nbsp;když neječel, tak jsem ho&nbsp;ani nemusel přetáhnout lanem. Dago dával hádanky, pohádky vymejšlel po&nbsp;celou cestu… Taky jsem si&nbsp;říkal, že&nbsp;se&nbsp;vytahuje… Špion je&nbsp;možná víc než diverzant, ale když je&nbsp;čapnou v&nbsp;nepřátelským zázemí, tak jdou oba ke&nbsp;zdi, a&nbsp;to bez řečí… to&nbsp;stojí v&nbsp;Manuálu diverzanta černý na&nbsp;bílým. Tak co&nbsp;se&nbsp;na&nbsp;mě&nbsp;vytahuje, skrček, nechápal jsem.</span></p>
        </section>
        <section>
          <p class="chunk" data-nb-ref-number="19" data-nb-words="16" data-nb-chars="92"><span class="idea" data-nb-ref-number="19" id="idea19" data-nb-words="16" data-nb-chars="92">Táhli jsme na&nbsp;Siřem. Když mě&nbsp;kapitán Jegorov večer přivazoval k&nbsp;pytlům, ani na&nbsp;mě&nbsp;nekouknul.</span></p>
          <p class="chunk" data-nb-ref-number="20" data-nb-words="70" data-nb-chars="386"><span class="idea" data-nb-ref-number="20" id="idea20" data-nb-words="70" data-nb-chars="386">Ve&nbsp;snu jsem viděl mořskou pěnu, ve&nbsp;které byla přivázaná holka, a&nbsp;mořská pěna v&nbsp;její vaně se&nbsp;v&nbsp;mých snech měnila v&nbsp;dehtovou vodu, kterou jsme v&nbsp;hrnkách podávaných sestrami museli bolestivě kloktat za&nbsp;lhaní a&nbsp;sprostá slova, ale také jsem skrz snové vlnky našedlé pěny viděl krásu sestry Dolores, a&nbsp;tak byl ten sen pěknej… Vzbudil jsem se&nbsp;a&nbsp;hned jsem si&nbsp;uvědomil, že&nbsp;jsme kousek od&nbsp;Siřemi.</span></p>
          <p class="chunk" data-nb-ref-number="21" data-nb-words="21" data-nb-chars="131"><span class="idea" data-nb-ref-number="21" id="idea21" data-nb-words="21" data-nb-chars="131">Nemohl jsem tušit, že&nbsp;tanková kolona bude napadena démony, štěstí kapitána Jegorova se&nbsp;opět zvýší a&nbsp;že vypukne třetí světová válka.</span></p>
          <p class="chunk" data-nb-ref-number="22" data-nb-words="81" data-nb-chars="480"><span class="idea" data-nb-ref-number="22" id="idea22" data-nb-words="81" data-nb-chars="480">Toho dne jsme sluncem i&nbsp;boji spálenou českou zemí putovali bez výstřelu a&nbsp;na noc jsme pokojně rozbili tábor ve&nbsp;vsi, kterou jsme zrovna pár dní předtím zplanýrovali, ves byla kousíček od&nbsp;Siřemi, pár tankových dostřelů od&nbsp;Kupečáku, a&nbsp;všude tady probíhal výcvik velitele Baudyše a&nbsp;já usazený vedle Daga poznal i&nbsp;přes stmívání dne místo, kde jsme s&nbsp;Mikušincem v&nbsp;mokrém poli páchnoucím syrovou hlínou dostali Šklíbu a&nbsp;předali ho&nbsp;k&nbsp;likvidaci, ach jo. Odsud vedla lesní stezka na&nbsp;Skalku.</span></p>
          <p class="chunk" data-nb-ref-number="23" data-nb-words="42" data-nb-chars="259"><span class="idea" data-nb-ref-number="23" id="idea23" data-nb-words="42" data-nb-chars="259">Večer bylo povoleno rozdělat ohně a&nbsp;kapitán Jegorov na&nbsp;druhý den nařídil dobytí Siřemi a&nbsp;v&nbsp;rozkaze vyhlásil, že&nbsp;po&nbsp;dobytí Siřemi začne výstavba cirkusového městečka a&nbsp;že bludná bojová cesta kolony Veselá písnička skončí, a&nbsp;tak vládla v&nbsp;táboře radostná nálada.</span></p>
          <p class="chunk" data-nb-ref-number="24" data-nb-words="36" data-nb-chars="204"><span class="idea" data-nb-ref-number="24" id="idea24" data-nb-words="36" data-nb-chars="204">Dago sice odmítal slézt z&nbsp;tanku a&nbsp;přidat se&nbsp;k&nbsp;ohýnku, kteří oba otrhanci vyživovali větvemi z&nbsp;Kupečáku, ale často se&nbsp;z&nbsp;čelního pancíře natahoval s&nbsp;ešusem… u&nbsp;našeho ohýnku čelního tanku bylo živo a&nbsp;veselo.</span></p>
          <p class="chunk" data-nb-ref-number="25" data-nb-words="65" data-nb-chars="454"><span class="idea" data-nb-ref-number="25" id="idea25" data-nb-words="65" data-nb-chars="454">Příkazník Kantarija odkudsi vytáhl garmošku a&nbsp;i přes nesouhlasný pohled rozvážného příkazníka Timoši odšpuntoval kdesi ukořistěný a&nbsp;snad pro tuhle příležitost uschovaný demižon denaturáku a&nbsp;automatčíci se&nbsp;družili s&nbsp;našimi balgarskimi bratji, kteří při požívání denaturáku projevili takové schopnosti, že&nbsp;si&nbsp;je&nbsp;nyní zamilovali i&nbsp;poddůstojníci kolony, a&nbsp;štulce a&nbsp;vtípky a&nbsp;dotazy na, jak všichni vojáci v&nbsp;koloně věřili, poklidně spící Mořskou nebraly konce.</span></p>
          <p class="chunk" data-nb-ref-number="26" data-nb-words="39" data-nb-chars="227"><span class="idea" data-nb-ref-number="26" id="idea26" data-nb-words="39" data-nb-chars="227">Siřem teďka nepoznáš, ty&nbsp;kuku jeden, vykládal mi&nbsp;jizvatec, i&nbsp;když jsem ho&nbsp;o&nbsp;to neprosil, celičký náměstí je&nbsp;plný kytek a&nbsp;všude sou překrásný věnce a&nbsp;planoucí svíce, jak na&nbsp;hřbitově to&nbsp;tam vypadá, blábolil jizvatec, ale krásnym!</span></p>
          <p class="chunk" data-nb-ref-number="27" data-nb-words="23" data-nb-chars="112"><span class="idea" data-nb-ref-number="27" id="idea27" data-nb-words="23" data-nb-chars="112">Dyk se&nbsp;dej k&nbsp;nám, nabízel mi&nbsp;druhý chlap hlt z&nbsp;ešusu, a&nbsp;můžeš přebejvat u&nbsp;Jošáka, kuci od&nbsp;vás tam sou, normálně.</span></p>
          <p class="chunk" data-nb-ref-number="28" data-nb-words="13" data-nb-chars="71"><span class="idea" data-nb-ref-number="28" id="idea28" data-nb-words="13" data-nb-chars="71">Naši kuci, teda, upřesnil to&nbsp;jizvatec. A&nbsp;ty seš vlastně kdo? Seš Rusák?</span></p>
          <p class="chunk" data-nb-ref-number="29" data-nb-words="58" data-nb-chars="332"><span class="idea" data-nb-ref-number="29" id="idea29" data-nb-words="58" data-nb-chars="332">To&nbsp;byla otázka, na&nbsp;kterou jsem nemusel odpovídat. Přebíral jsem si, co&nbsp;řekl, totiž že&nbsp;Chata i&nbsp;Bajza a&nbsp;možná pár dalších z&nbsp;domova Domova žijou v&nbsp;Jošově chajdě někde v&nbsp;Kupečáku. A&nbsp;za tesklivých zvuků Kantarijovy garmošky mě&nbsp;napadlo, že&nbsp;bych asi měl zdrhnout hnedka a&nbsp;najít kluky!, ale neudělal jsem to, neboť náš tábor napadli démoni.</span></p>
          <p class="chunk" data-nb-ref-number="30" data-nb-words="92" data-nb-chars="602"><span class="idea" data-nb-ref-number="30" id="idea30" data-nb-words="92" data-nb-chars="602">Než jsme spatřili ohavné ďábelské tlamy a&nbsp;než byl podvečerní klid lesní tišiny rozryt strašlivým frkotem a&nbsp;ržáním neznámých tvorů a&nbsp;naše uši ohlušil ohromující dusot, způsobený kopyty nájezdných bytostí, vzduchem cosi zadrnčelo a&nbsp;Kantarijova garmoška ze&nbsp;sebe vydala kvil a&nbsp;zmlkla. Příkazník vyskočil a&nbsp;vyrval z&nbsp;těla garmošky dlouhý šíp, špice se&nbsp;v&nbsp;odlesku ohně leskla. Poslušen instinktů velitele diverzantů vytrhl jsem jizvatci plný ešus a&nbsp;vylil ho&nbsp;na&nbsp;oheň a&nbsp;ten vzplál vysokým oslňujícím plamenem, já&nbsp;neznal vlastnosti denaturáku, bylo to&nbsp;bohužel, jako bych dal útočníkům znamení, byli jsme napadeni.</span></p>
          <p class="chunk" data-nb-ref-number="31" data-nb-words="48" data-nb-chars="321"><span class="idea" data-nb-ref-number="31" id="idea31" data-nb-words="48" data-nb-chars="321">Strašlivá zvířata s&nbsp;úpícíma hlavama ďáblů na&nbsp;nás plivala chomáče bílé pěny, bojovníci usazení na&nbsp;krabatých hřbetech příšer ohlušivě ječeli, automatčíci však nespustili salvu, palbou bychom pobíjeli sami sebe, nepřátelská jízda se&nbsp;přes nás přehnala a&nbsp;údery kopyt bylo vmžiku slyšet daleko od&nbsp;nás, směrem ke&nbsp;Kupeckému lesu.</span></p>
          <p class="chunk" data-nb-ref-number="32" data-nb-words="48" data-nb-chars="315"><span class="idea" data-nb-ref-number="32" id="idea32" data-nb-words="48" data-nb-chars="315">Ohně byly okamžitě rozmetány, tmou zněly jen povely poddůstojníků a&nbsp;nade všemi se&nbsp;klenul klidný, snad jen trošičku napjatý hlas kapitána Jegorova, velitelé tankových osádek hlásili svou polohu a&nbsp;početní stavy a&nbsp;kolona se&nbsp;během několika okamžiků stala temnou a&nbsp;mlčenlivou hradbou oceli a&nbsp;zbraní připravených k&nbsp;palbě.</span></p>
          <p class="chunk" data-nb-ref-number="33" data-nb-words="51" data-nb-chars="299"><span class="idea" data-nb-ref-number="33" id="idea33" data-nb-words="51" data-nb-chars="299">Snad bychom takhle vydrželi až&nbsp;do&nbsp;svítání, ale po&nbsp;chvíli se&nbsp;z&nbsp;průzkumu vrátil příkazník Kantarija a&nbsp;k&nbsp;úlevě všech, co&nbsp;ho&nbsp;zahlédli, mu&nbsp;v&nbsp;koutcích úst šelmovsky škubalo a&nbsp;hlášení šel podat i&nbsp;příkazník Timoša, a&nbsp;teprve když jsme spatřili jeho vyrovnanou tvář a&nbsp;přímý, hrdý pohled, vydechli jsme úlevou.</span></p>
          <p class="chunk" data-nb-ref-number="34" data-nb-words="175" data-nb-chars="1065"><span class="idea" data-nb-ref-number="34" id="idea34" data-nb-words="175" data-nb-chars="1065">Po&nbsp;chvíli jsme v&nbsp;tmách u&nbsp;Kupeckého lesa tu&nbsp;a&nbsp;tam zaslechli cinknutí či&nbsp;snad zvuk, jako by&nbsp;od&nbsp;kopyta odlétl kámen, povely přidušeně vyštěkávané poddůstojníky nás však udržovaly ve&nbsp;tmě a&nbsp;tichu, choulil jsem se&nbsp;s&nbsp;Dagem na&nbsp;čelním pancíři a&nbsp;také napjatě naslouchal, když tu&nbsp;se&nbsp;noc vysoko na&nbsp;nebi nad námi rozjasnila, do&nbsp;Dagova udiveného výkřiku se&nbsp;teď noc rozezněla chvatným pok, pok, pok…, a&nbsp;to byly výbuchy světlic a&nbsp;tma před námi se&nbsp;rozjasnila tisícem světel, neboť kapitán Jegorov nařídil naráz použít všechny světlomety a&nbsp;reflektory a&nbsp;svítilny i&nbsp;silná světla, co&nbsp;jich jen tanková kolona měla, a&nbsp;nám, užaslým, se&nbsp;naskytl neuvěřitelný pohled, neboť polem, které temnotou splývalo s&nbsp;šumícím Kupečákem, se&nbsp;k&nbsp;nám blížila ohromná zkrabatělá a&nbsp;koni nepodobná jízdní příšera, vysoko nad pohybujícími se&nbsp;hrby potvory se&nbsp;vznášely dvě hlavy na&nbsp;krcích, připomínajících tlusté hady z&nbsp;Katolické dějepravy, nejstrašnější však bylo, že&nbsp;všude z&nbsp;těla obludy trčely malé lidské hlavičky, já&nbsp;vyjek a&nbsp;Dago řval, a&nbsp;nebylo divu, vždyť že&nbsp;něco takového žije v&nbsp;Kupeckém lese, jsme netušili.</span></p>
          <p class="chunk" data-nb-ref-number="35" data-nb-words="127" data-nb-chars="799"><span class="idea" data-nb-ref-number="35" id="idea35" data-nb-words="127" data-nb-chars="799">Vojíni kolony byli také bez dechu a&nbsp;jako očarovaní, nezazněl jediný výkřik, jediný výstřel, pohyb mnohohlavé bytosti k&nbsp;naší koloně se&nbsp;v&nbsp;oslepujícím světle dál pomalu, zdálo se, že&nbsp;neodvratně, byl jsem připraven sesmeknout se&nbsp;z&nbsp;pancíře a&nbsp;přísahal bych, že&nbsp;možná poprvé během válečných operací na&nbsp;českém území mělo zaječí úmysly i&nbsp;pár dalších mužů z&nbsp;kolony… Šlo to&nbsp;k&nbsp;nám… Ticho, které obklopovalo pomalý pochod mnohabytosti k&nbsp;tankům, náhle porušil skrček Dago veselým jekotem a&nbsp;pískáním a&nbsp;voláním Sláva! a&nbsp;Nazdar! v&nbsp;ruském jazyce a&nbsp;mezi osádkami tanku nyní chodili i&nbsp;naši zvědové Kantarija a&nbsp;Timoša a&nbsp;vojíny ztuhlé a&nbsp;ochromené děsem z&nbsp;neznámého chlácholili a&nbsp;uklidňovali… vždyť jsme narazili na&nbsp;další trosky Socialistického cirkusu, dva jízdní velbloudy a&nbsp;mongolské chlapce určené k&nbsp;jejich ošetřování.</span></p>
          <p class="chunk" data-nb-ref-number="36" data-nb-words="65" data-nb-chars="374"><span class="idea" data-nb-ref-number="36" id="idea36" data-nb-words="65" data-nb-chars="374">Stále v&nbsp;jasném světle svítilen začali z&nbsp;obou, teď již rozeznatelných velbloudů sesedat jezdci. Byli to&nbsp;kluci. Nikdo z&nbsp;nich nebyl větší než já, a&nbsp;když jsem je&nbsp;v&nbsp;jasném světle svítilen viděl jednoho po&nbsp;druhém, připomněl jsem si&nbsp;vidění z&nbsp;pradávna, totiž z&nbsp;noci, kdy jsme s&nbsp;Dýhou a&nbsp;Mariány opustili sklepení a&nbsp;stanuli tváří v&nbsp;tvář veliteli Vyžlatovi a&nbsp;já poprvé spatřil Margaše.</span></p>
          <p class="chunk" data-nb-ref-number="37" data-nb-words="14" data-nb-chars="109"><span class="idea" data-nb-ref-number="37" id="idea37" data-nb-words="14" data-nb-chars="109">Velbloudí kluci obklopovali a&nbsp;uklidňovali frkající zvířata, kterým se&nbsp;zřejmě mlčenlivá hradba tanků nelíbila.</span></p>
          <p class="chunk" data-nb-ref-number="38" data-nb-words="26" data-nb-chars="159"><span class="idea" data-nb-ref-number="38" id="idea38" data-nb-words="26" data-nb-chars="159">A&nbsp;tu jsem viděl kráčet kapitána Jegorova s&nbsp;oběma příkazníky po&nbsp;boku. Kapitán Jegorov opustil bezpečí tanků a&nbsp;mířil přímo k&nbsp;chlapcům rojícím se&nbsp;kolem velbloudů.</span></p>
          <p class="chunk" data-nb-ref-number="39" data-nb-words="43" data-nb-chars="253"><span class="idea" data-nb-ref-number="39" id="idea39" data-nb-words="43" data-nb-chars="253">Nedbaje Daga vyběhl jsem za&nbsp;Jegorovem. Využil jsem své funkce tlumočníka a&nbsp;byl Jegorovovi k&nbsp;ruce a&nbsp;ani Kantarija, ani Timoša netušili, že&nbsp;umírám zvědavostí, co&nbsp;to&nbsp;je&nbsp;za&nbsp;lidi a&nbsp;co to&nbsp;vezou na&nbsp;velbloudech, naopak příkazníci, zdálo se, ocenili moji odvahu.</span></p>
          <p class="chunk" data-nb-ref-number="40" data-nb-words="21" data-nb-chars="116"><span class="idea" data-nb-ref-number="40" id="idea40" data-nb-words="21" data-nb-chars="116">Někteří chlapci v&nbsp;shluku kolem velbloudů měli v&nbsp;rukou luky a&nbsp;šípy a&nbsp;jiní měli pohotově nože a&nbsp;rusky mluvili všichni.</span></p>
          <p class="chunk" data-nb-ref-number="41" data-nb-words="20" data-nb-chars="153"><span class="idea" data-nb-ref-number="41" id="idea41" data-nb-words="20" data-nb-chars="153">Ano, patří k&nbsp;širšímu kontingentu Socialistického cirkusu, zodpověděli první otázku. Na&nbsp;otázku, proč nás napadli, chlapci odpověděli, že&nbsp;napadají každého.</span></p>
          <p class="chunk" data-nb-ref-number="42" data-nb-words="5" data-nb-chars="34"><span class="idea" data-nb-ref-number="42" id="idea42" data-nb-words="5" data-nb-chars="34">Pak kapitán Jegorov vyštěkl povel.</span></p>
          <p class="chunk" data-nb-ref-number="43" data-nb-words="5" data-nb-chars="34"><span class="idea" data-nb-ref-number="43" id="idea43" data-nb-words="5" data-nb-chars="34">A&nbsp;velbloudí kluci zaraženě mlčeli.</span></p>
          <p class="chunk" data-nb-ref-number="44" data-nb-words="11" data-nb-chars="82"><span class="idea" data-nb-ref-number="44" id="idea44" data-nb-words="11" data-nb-chars="82">Kapitán je&nbsp;rázně uvědomil o&nbsp;své funkci vrchního velitele Socia­listického cirkusu.</span></p>
          <p class="chunk" data-nb-ref-number="45" data-nb-words="32" data-nb-chars="226"><span class="idea" data-nb-ref-number="45" id="idea45" data-nb-words="32" data-nb-chars="226">Chvíli se&nbsp;mezi sebou radili nesrozumitelným jazykem, ale zdáli se&nbsp;být přesvědčeni pohledem na&nbsp;velitelské distinkce Jegorovovy tankistické bundy a&nbsp;také, a&nbsp;to možná především, palebnou silou jeho automatčíků. Nože náhle zmizely.</span></p>
          <p class="chunk" data-nb-ref-number="46" data-nb-words="34" data-nb-chars="212"><span class="idea" data-nb-ref-number="46" id="idea46" data-nb-words="34" data-nb-chars="212">Z&nbsp;hřbetu jednoho velblouda spustili velikou ocelovou klec obalenou kůžemi, a&nbsp;když klec bezpečně usadili na&nbsp;zem, strhli kožešiny a&nbsp;my v&nbsp;kleci spatřili v&nbsp;záři světel osleplé zvíře, mohutného vlka s&nbsp;bílou kožešinou.</span></p>
          <p class="chunk" data-nb-ref-number="47" data-nb-words="68" data-nb-chars="406"><span class="idea" data-nb-ref-number="47" id="idea47" data-nb-words="68" data-nb-chars="406">Kapitán Jegorov jednomu z&nbsp;chlapců vytrhl jízdní bičík a&nbsp;šlehl vlka přes tlamu, vlk zakňučel a&nbsp;přitiskl se&nbsp;k&nbsp;mřížoví klece. Kapitán Jegorov odkryl slámu, na&nbsp;které vlk ležel, vnořil do&nbsp;slámy obě ruce, a&nbsp;zatímco příkazník Kantarija i&nbsp;Timoša mířili na&nbsp;vlka ústími orúžij, kapitán Jegorov do&nbsp;noci ozářené jasným světlem všech svítilen tankové kolony ruce pozdvihl a&nbsp;já a&nbsp;všichni jsme v&nbsp;jeho rukou uviděli vejce.</span></p>
          <p class="chunk" data-nb-ref-number="48" data-nb-words="10" data-nb-chars="71"><span class="idea" data-nb-ref-number="48" id="idea48" data-nb-words="10" data-nb-chars="71">Bylo to&nbsp;obrovské vejce s&nbsp;šedivou, jakoby koženou popraskanou skořápkou.</span></p>
          <p class="chunk" data-nb-ref-number="49" data-nb-words="34" data-nb-chars="211"><span class="idea" data-nb-ref-number="49" id="idea49" data-nb-words="34" data-nb-chars="211">Po&nbsp;tváři našeho kapitána Jegorova, po&nbsp;jeho zaprášené tváři, pohublé a&nbsp;strhané nevyspáním, po&nbsp;tváři, do&nbsp;níž své mapy vepsala únava a&nbsp;zodpovědnost a&nbsp;strádání, nyní kanul lesklý potůček slz. Raději jsem zavřel oči.</span></p>
        </section>
        <section>
          <p class="chunk" data-nb-ref-number="50" data-nb-words="10" data-nb-chars="62"><span class="idea" data-nb-ref-number="50" id="idea50" data-nb-words="10" data-nb-chars="62">Další slunný den mě&nbsp;na&nbsp;čelním pancíři zastihl plného starostí.</span></p>
          <p class="chunk" data-nb-ref-number="51" data-nb-words="36" data-nb-chars="247"><span class="idea" data-nb-ref-number="51" id="idea51" data-nb-words="36" data-nb-chars="247">Naše kolona se&nbsp;rozrostla o&nbsp;další cirkusový kontingent a&nbsp;vše nasvědčovalo tomu, že&nbsp;štěstí kapitána Jegorova se&nbsp;opět zvětšilo a&nbsp;že z&nbsp;trosek rozprášeného Socialistického cirkusu dokážem vybudovat alespoň obstojné varieté, jak se&nbsp;vyjádřil skrček Dago.</span></p>
          <p class="chunk" data-nb-ref-number="52" data-nb-words="90" data-nb-chars="569"><span class="idea" data-nb-ref-number="52" id="idea52" data-nb-words="90" data-nb-chars="569">Kapitán Jegorov se&nbsp;však mezi námi neukazoval. Toho dne jsem ani neplnil povinnosti rádiového tlumočníka. Kodrcali jsme se&nbsp;s&nbsp;Dagem na&nbsp;pancíři. Měl jsem ho&nbsp;stále na&nbsp;povel. Falešní Bulhaři se&nbsp;společně s&nbsp;oslíkem drželi ve&nbsp;středozadu kolony a&nbsp;mezi vojíny kolony byli pro svou přímou a&nbsp;veselou povahu ve&nbsp;velké oblibě. Pečlivě střežili tajemství mořské boudy a&nbsp;pokradmu mezi vojíny kolony vybírali poplatky za&nbsp;přednostní postavení ve&nbsp;frontě. Velbloudí chlapci hovořili rusky lépe než já&nbsp;a&nbsp;zakrátko je&nbsp;bylo možné zastihnout halekat a&nbsp;rozprávět všude mezi vojíny tankové kolony.</span></p>
          <p class="chunk" data-nb-ref-number="53" data-nb-words="24" data-nb-chars="127"><span class="idea" data-nb-ref-number="53" id="idea53" data-nb-words="24" data-nb-chars="127">Když jsem je&nbsp;uviděl, bylo to&nbsp;stejné, jako když jsem potkal Margaše. Najednou tu&nbsp;byl někdo, kdo byl jako já. Ale nebyli jako já.</span></p>
          <p class="chunk" data-nb-ref-number="54" data-nb-words="13" data-nb-chars="58"><span class="idea" data-nb-ref-number="54" id="idea54" data-nb-words="13" data-nb-chars="58">Byla to&nbsp;jen a&nbsp;jen moje vina, že&nbsp;jsem toho už&nbsp;tolik prožil.</span></p>
          <p class="chunk" data-nb-ref-number="55" data-nb-words="60" data-nb-chars="364"><span class="idea" data-nb-ref-number="55" id="idea55" data-nb-words="60" data-nb-chars="364">Čím víc jsem si&nbsp;velbloudích kluků všímal, o&nbsp;to palčivěji jsem vnímal rozdíly mezi námi. Vždyť já&nbsp;už&nbsp;do&nbsp;své zaprášené a&nbsp;roztrhané tankistické uniformy pomalu dorůstal. Alespoň tam, kde byla zašpendlena. Nedokázal jsem se&nbsp;k&nbsp;jejich veselému klubku přidat. Někde uvnitř sebe jsem asi nepřestal myslet na&nbsp;Margašovu zemi. Bylo ve&nbsp;mně pořád všechno, co&nbsp;se&nbsp;stalo v&nbsp;Siřemi.</span></p>
          <p class="chunk" data-nb-ref-number="56" data-nb-words="9" data-nb-chars="54"><span class="idea" data-nb-ref-number="56" id="idea56" data-nb-words="9" data-nb-chars="54">Toho dne jsem byl povolán ke&nbsp;krátké velitelské poradě.</span></p>
          <p class="chunk" data-nb-ref-number="57" data-nb-words="46" data-nb-chars="295"><span class="idea" data-nb-ref-number="57" id="idea57" data-nb-words="46" data-nb-chars="295">Kapitán Jegorov seděl v&nbsp;hloubi čelního tanku a&nbsp;na klíně choval obří vejce. Příkazník Kantarija nám, osádce čelního pancíře, sdělil, že&nbsp;kapitán Jegorov se&nbsp;od&nbsp;nalezení vejce na&nbsp;vejce nepřetržitě usmívá. Nevydává však žádné rozkazy. Poddůstojnický sbor je&nbsp;toho názoru, že&nbsp;máme dál táhnout na&nbsp;Siřem.</span></p>
          <p class="chunk" data-nb-ref-number="58" data-nb-words="76" data-nb-chars="517"><span class="idea" data-nb-ref-number="58" id="idea58" data-nb-words="76" data-nb-chars="517">Jako tlumočník a&nbsp;specialista na&nbsp;zvyky záškodníků jsem byl přizván k&nbsp;poradě, týkající se&nbsp;českých band. Kontingenty Československé lidové armády byly zřejmě z&nbsp;prostoru Siřemské autonomní zóny převeleny a&nbsp;nasazeny jinde. Přepady ze&nbsp;zálohy ustaly. Naše náklaďáčky byly až&nbsp;na&nbsp;pytle kapitána Jegorova prázdné. Od&nbsp;potrestání obou čmáračů jsme do&nbsp;styku s&nbsp;nepřáteli v&nbsp;podstatě nepřišli. Štvavá vysílačka, zdá se, zmlkla. Během setkání s&nbsp;velbloudím družstvem jsme byli vystaveni zákeřným ostřelovačům. Nestalo se&nbsp;ale vůbec nic.</span></p>
          <p class="chunk" data-nb-ref-number="59" data-nb-words="12" data-nb-chars="70"><span class="idea" data-nb-ref-number="59" id="idea59" data-nb-words="12" data-nb-chars="70">Je&nbsp;tedy možné, že&nbsp;odpor českých band je&nbsp;rozdrcen? Anebo chystají past?</span></p>
          <p class="chunk" data-nb-ref-number="60" data-nb-words="4" data-nb-chars="31"><span class="idea" data-nb-ref-number="60" id="idea60" data-nb-words="4" data-nb-chars="31">Takovéto otázky byly nastoleny.</span></p>
          <p class="chunk" data-nb-ref-number="61" data-nb-words="29" data-nb-chars="193"><span class="idea" data-nb-ref-number="61" id="idea61" data-nb-words="29" data-nb-chars="193">Bylo rozhodnuto, že&nbsp;po&nbsp;krátkém odpočinku, nutném zvláště kvůli zvířatům, která se&nbsp;stala plnoprávnými členy kolony, budeme pokračovat na&nbsp;Siřem. Kapitán Jegorov se&nbsp;ujme velení, až&nbsp;uzná za&nbsp;vhodné.</span></p>
          <p class="chunk" data-nb-ref-number="62" data-nb-words="63" data-nb-chars="428"><span class="idea" data-nb-ref-number="62" id="idea62" data-nb-words="63" data-nb-chars="428">Mezi vojáky nyní vládla veselá nálada. Všichni byli toho názoru, že&nbsp;dobytí Siřemi nebude obtížné. A&nbsp;při budování zázemí pro Socialistický cirkus si&nbsp;teprve řádně odpočineme. To&nbsp;Dago mě&nbsp;poučil, že&nbsp;vojáci cítí ulehčení, protože nad nimi již kvůli nesplnění úkolu nevisí víceméně smrtelná jistota sibiřských trestních táborů, ale pouze snesitelný otazník nad dalším pokračováním jejich nelehkého vojáckého života. Na&nbsp;to&nbsp;jsou zvyklí.</span></p>
          <p class="chunk" data-nb-ref-number="63" data-nb-words="16" data-nb-chars="101"><span class="idea" data-nb-ref-number="63" id="idea63" data-nb-words="16" data-nb-chars="101">Prokletá kolona, odplivl si&nbsp;Dago z&nbsp;pancíře. Bludná kolona, mumlal, ale z&nbsp;našeho přírůstku měl radost.</span></p>
          <p class="chunk" data-nb-ref-number="64" data-nb-words="20" data-nb-chars="152"><span class="idea" data-nb-ref-number="64" id="idea64" data-nb-words="20" data-nb-chars="152">Mongolští velbloudí jezdci, poučoval mě, mohou zapeklitou situaci kolony zvrátit k&nbsp;dobrému, oni skutečně patří k&nbsp;šlechtě Socia­listického cirkusu. Iljo?</span></p>
          <p class="chunk" data-nb-ref-number="65" data-nb-words="23" data-nb-chars="138"><span class="idea" data-nb-ref-number="65" id="idea65" data-nb-words="23" data-nb-chars="138">Otevřel jsem oči. Vzpomněl jsem si, že&nbsp;pan Cimbura mě&nbsp;taky kvůli svým báchorkám nenechal spát. Ale doopravdy spát na&nbsp;jedoucím tanku nejde.</span></p>
          <p class="chunk" data-nb-ref-number="66" data-nb-words="6" data-nb-chars="25"><span class="idea" data-nb-ref-number="66" id="idea66" data-nb-words="6" data-nb-chars="25">Zdá se, Iljo, že&nbsp;to&nbsp;máme!</span></p>
          <p class="chunk" data-nb-ref-number="67" data-nb-words="1" data-nb-chars="3"><span class="idea" data-nb-ref-number="67" id="idea67" data-nb-words="1" data-nb-chars="3">Co?</span></p>
          <p class="chunk" data-nb-ref-number="68" data-nb-words="43" data-nb-chars="289"><span class="idea" data-nb-ref-number="68" id="idea68" data-nb-words="43" data-nb-chars="289">Tajnou zbraň… dinosauři vejce z&nbsp;pouště Gobi ukryté v&nbsp;horkém písku, kterým jsou zasypána horstva východu. Poslouchej, Iljo! To&nbsp;v&nbsp;poušti příroda zkula draka zoceleného ohni tisíciletí, poušť ve&nbsp;svém nitru vykovala dračí vejce na&nbsp;kovadlinách věků v&nbsp;nejzazších pustinách východu… Iljo, koukni!</span></p>
          <p class="chunk" data-nb-ref-number="69" data-nb-words="72" data-nb-chars="469"><span class="idea" data-nb-ref-number="69" id="idea69" data-nb-words="72" data-nb-chars="469">Já&nbsp;sotva vzhlíd, míjeli jsme pár rozstřílenejch a&nbsp;ohněma ohloda­nejch barabizen, možná jsme je&nbsp;uničtožili my&nbsp;nebo jinej sbor, nepamatoval jsem si. Dago mě&nbsp;šťouch do&nbsp;ramene a&nbsp;povídá: To, čemu vzbouřenci říkaj Siřemská autonomní zóna, mělo být zázemím pro Socialistický cirkus, radostnou výkladní skříň pěti národů… všechna naše socia­listická zvířata a&nbsp;ozbrojenci pěti národů by&nbsp;tu&nbsp;v&nbsp;míru dýchali na&nbsp;dračí vejce… ale Češi rozbili spojenectví Východní říše a&nbsp;musej pykat.</span></p>
          <p class="chunk" data-nb-ref-number="70" data-nb-words="48" data-nb-chars="292"><span class="idea" data-nb-ref-number="70" id="idea70" data-nb-words="48" data-nb-chars="292">A&nbsp;pak mě&nbsp;Dago zprahlými rty požádal, abych se&nbsp;poohlédl, zda někde nezbyla alespoň kapička denaturáku, neboť mu&nbsp;po&nbsp;včerejšku strašlivě třeští hlava. A&nbsp;poznamenal, že&nbsp;zatímco svou první válku přežil díky hudbě, nyní se&nbsp;mu&nbsp;to&nbsp;snad podaří jako tanečníkovi a&nbsp;příště se&nbsp;určitě stane básníkem. Iljo!</span></p>
          <p class="chunk" data-nb-ref-number="71" data-nb-words="1" data-nb-chars="3"><span class="idea" data-nb-ref-number="71" id="idea71" data-nb-words="1" data-nb-chars="3">Co?</span></p>
          <p class="chunk" data-nb-ref-number="72" data-nb-words="6" data-nb-chars="34"><span class="idea" data-nb-ref-number="72" id="idea72" data-nb-words="6" data-nb-chars="34">Pokud teda vůbec bude ňáký příště!</span></p>
          <p class="chunk" data-nb-ref-number="73" data-nb-words="35" data-nb-chars="197"><span class="idea" data-nb-ref-number="73" id="idea73" data-nb-words="35" data-nb-chars="197">Koukal jsem na&nbsp;svý docela vzrostlý ruce a&nbsp;nohy, vzpomněl jsem si, jak tehdy v&nbsp;zimě pan Cimbura litoval, že&nbsp;jsem ještě pískle a&nbsp;nemůžu mu&nbsp;jít sněhama pro lahvičku, když ochraptěl pohádkama o&nbsp;Čechii…</span></p>
          <p class="chunk" data-nb-ref-number="74" data-nb-words="53" data-nb-chars="341"><span class="idea" data-nb-ref-number="74" id="idea74" data-nb-words="53" data-nb-chars="341">Ano, sípe zas Dago, dinosauří vejce snad kapitána Jegorova zachrání před tribunálem… pokud by&nbsp;se&nbsp;totiž z&nbsp;vejce vylíhl drak, bylo by&nbsp;to&nbsp;považováno za&nbsp;velkolepé vítězství armád Varšavské smlouvy a&nbsp;komunismu vůbec. Ano, opravdický drak by&nbsp;mohl situaci zvrátit ve&nbsp;prospěch Sovětů, brumlal trpaslík a… třeba ještě někoho potkáme. Co&nbsp;myslíš, Iljo?</span></p>
        </section>
        <section>
          <p class="chunk" data-nb-ref-number="75" data-nb-words="110" data-nb-chars="595"><span class="idea" data-nb-ref-number="75" id="idea75" data-nb-words="110" data-nb-chars="595">Zazněl pokyn a&nbsp;my zastavili u&nbsp;pole spáleného sluncem, táhlo se&nbsp;od&nbsp;silnice až&nbsp;k&nbsp;černým shlukům stromoví lesa, smykl jsem se&nbsp;z&nbsp;tanku a&nbsp;nechal Daga bejt… Dago kapitána nezná, ale já&nbsp;jo, a&nbsp;tak je&nbsp;mi&nbsp;jasný, že&nbsp;kapitán se&nbsp;podivoval vejci a&nbsp;sebral ho&nbsp;pro jeho podivnost, tak jako sbírá mnohý jiný neužitečný věci z&nbsp;kostelů a&nbsp;chalup. A&nbsp;malý šípovníky zpražil rozkazem, museli mu&nbsp;vejce vydat, a&nbsp;teprv pak je&nbsp;zařadil do&nbsp;kolony, tak se&nbsp;to&nbsp;v&nbsp;armádě dělá, Dago neví nic… Radoval jsem se, že&nbsp;jsme zastavili, měl jsem už&nbsp;kodrcání tanku a&nbsp;Dagova povídání ažaž. Ale po&nbsp;hltu se&nbsp;skrčkovi poohlídnu, slíbil jsem si.</span></p>
          <p class="chunk" data-nb-ref-number="76" data-nb-words="136" data-nb-chars="822"><span class="idea" data-nb-ref-number="76" id="idea76" data-nb-words="136" data-nb-chars="822">Procházel jsem kolonou a&nbsp;zdravil se&nbsp;s&nbsp;vojíny a&nbsp;kýval na&nbsp;jejich pozdravy a&nbsp;zvolání a&nbsp;vojáci na&nbsp;sobě upevňovali řemení, a&nbsp;ti kteří teď neměli přilby, ale čapky, většinou čapky sundávali a&nbsp;nasazovali si&nbsp;přilby, neboť mít na&nbsp;hlavě čapku znamenalo riskovat, ale poblíž Siřemi se&nbsp;nikomu riskovat nechtělo, očekávali jsme, že&nbsp;tam, kde je&nbsp;štvavý vysílač, budou i&nbsp;ozbrojenci, kteří ho&nbsp;střeží, a&nbsp;muži naší kolony chtěli to&nbsp;hnízdo fanatických banditů konečně zničit. Mnozí využili zastávky, aby dali do&nbsp;pořádku výstroj a&nbsp;výzbroj, někteří vojáci se&nbsp;loudali pár kroků od&nbsp;tanků v&nbsp;šedivém prachu pole, protahovali se, ale byli ostražití! Pokud se&nbsp;bandy definitivně nestáhly… možná se&nbsp;vzdaly jiným sovětským oddílům… s&nbsp;tím jsme ale moc nepočítali… už&nbsp;jsme věděli, že&nbsp;Češi se&nbsp;nevzdávají. Chovali jsme se&nbsp;tedy, jako by&nbsp;byli všude kolem nás.</span></p>
          <p class="chunk" data-nb-ref-number="77" data-nb-words="166" data-nb-chars="878"><span class="idea" data-nb-ref-number="77" id="idea77" data-nb-words="166" data-nb-chars="878">Došel jsem na&nbsp;samý konec kolony, octl jsem se&nbsp;u&nbsp;klece s&nbsp;vlkem. Tady bylo stanoviště velbloudích kluků. Že&nbsp;je&nbsp;to&nbsp;vlk, mi&nbsp;bylo jasný už&nbsp;v&nbsp;záři světel. Netušil jsem, že&nbsp;první vlk, kterého uvidim, bude zvíře takhle dobitý. Choulil se&nbsp;na&nbsp;hromádce slámy v&nbsp;kleci a&nbsp;mžoural. Vytrčil jsem na&nbsp;něj ksicht a&nbsp;stáh svý oči do&nbsp;štěrbin a&nbsp;zavrčel na&nbsp;něj, a&nbsp;on nic. Srst měl zřídlou a&nbsp;vylínalou a&nbsp;zřejmě mu&nbsp;bylo fuk, že&nbsp;mu&nbsp;sebrali vejce, který zahříval. Voči měl uslzený. Musel jsem se&nbsp;v&nbsp;duchu smát, říkal jsem si: Tak tohle je&nbsp;teda ten Margašův tatínek? A&nbsp;Margašova země, kam jsme spolu měli odejít… ta&nbsp;je&nbsp;asi tak krásná, jako je&nbsp;tenhle Margašův fotr silnej a&nbsp;mocnej… ha&nbsp;ha&nbsp;ha! smál jsem se&nbsp;vlkovi mocným hlasem, takovým jsme se&nbsp;s&nbsp;klukama smáli, když jsme uzavírali příměří s&nbsp;ministrantama… A&nbsp;pak se&nbsp;jeden z&nbsp;velbloudích kluků přiloudal ke&nbsp;kleci a&nbsp;já ukážu na&nbsp;vlka a&nbsp;rusky říkám: To&nbsp;je&nbsp;tvůj táta?</span></p>
          <p class="chunk" data-nb-ref-number="78" data-nb-words="10" data-nb-chars="47"><span class="idea" data-nb-ref-number="78" id="idea78" data-nb-words="10" data-nb-chars="47">Jo, říká kluk a&nbsp;chystá se&nbsp;něco strčit do&nbsp;klece.</span></p>
          <p class="chunk" data-nb-ref-number="79" data-nb-words="5" data-nb-chars="21"><span class="idea" data-nb-ref-number="79" id="idea79" data-nb-words="5" data-nb-chars="21">To&nbsp;je&nbsp;táta vás všech?</span></p>
          <p class="chunk" data-nb-ref-number="80" data-nb-words="27" data-nb-chars="139"><span class="idea" data-nb-ref-number="80" id="idea80" data-nb-words="27" data-nb-chars="139">Jo, kejvne kluk a&nbsp;kouká na&nbsp;mě. Něco brebentí cizím jazykem. Je&nbsp;mladší a&nbsp;menší než já, má&nbsp;hrubý černý vlasy a&nbsp;voči má&nbsp;zapadlý ve&nbsp;štěrbinách.</span></p>
          <p class="chunk" data-nb-ref-number="81" data-nb-words="3" data-nb-chars="25"><span class="idea" data-nb-ref-number="81" id="idea81" data-nb-words="3" data-nb-chars="25">Nerozumim, říkám klukovi.</span></p>
          <p class="chunk" data-nb-ref-number="82" data-nb-words="7" data-nb-chars="33"><span class="idea" data-nb-ref-number="82" id="idea82" data-nb-words="7" data-nb-chars="33">A&nbsp;kdo je&nbsp;tvůj táta? povídá rusky.</span></p>
          <p class="chunk" data-nb-ref-number="83" data-nb-words="49" data-nb-chars="277"><span class="idea" data-nb-ref-number="83" id="idea83" data-nb-words="49" data-nb-chars="277">Muj táta je&nbsp;vojenskej velitel kapitán Jegorov! odpovim a&nbsp;kluk našpulí rty a&nbsp;pokejvne a&nbsp;povídá: Hhmm… a&nbsp;já myslim, že&nbsp;mi&nbsp;ten kluk normálně závidí. Strčí ruku mezi mříže, hodí do&nbsp;klece myš, vlk hne tlamou, překousne myš vejpůl a&nbsp;hned ty&nbsp;vyvalený střívka a&nbsp;rozježenou kůži žvejká.</span></p>
          <p class="chunk" data-nb-ref-number="84" data-nb-words="32" data-nb-chars="184"><span class="idea" data-nb-ref-number="84" id="idea84" data-nb-words="32" data-nb-chars="184">Otočim se&nbsp;a&nbsp;jdu pryč. Denaturák nemám. Dago bude muset vy­držet bez něj. Třeba aspoň na&nbsp;chvíli sklapne, myslím si. Kdybych tušil, že&nbsp;Daga už&nbsp;nikdy neuvidim, myslel bych si&nbsp;něco jinýho.</span></p>
        </section>
        <section>
          <p class="chunk" data-nb-ref-number="85" data-nb-words="313" data-nb-chars="1725"><span class="idea" data-nb-ref-number="85" id="idea85" data-nb-words="313" data-nb-chars="1725">Slyším výstřel a&nbsp;pak další. Jsou to&nbsp;varovné výstřely do&nbsp;vzduchu. Polem plným prachu k&nbsp;nám pomalu jde houfec žen a&nbsp;dětí, mají šaty šedivý od&nbsp;hlíny a&nbsp;prachu… blížej se&nbsp;k&nbsp;nám, už&nbsp;jsou blízko tankové kolony, v&nbsp;rukou maj naostřený klacky, ryly do&nbsp;hlíny… Kapitán Jegorov asi ponechal vejce v&nbsp;hlubinách tanku v&nbsp;péči vybraných poddůstojníků, jde k&nbsp;zástupu žen a&nbsp;choulících se&nbsp;dětí, ohlíží se… a&nbsp;to hledá mě…! prolezu mezi tankama a&nbsp;následuju svého kapitána do&nbsp;pole, tankistická bunda kolem mě&nbsp;plandá, jako bych byl nějakej dlouhokošiláč, ale dlouhokošiláč už&nbsp;nejsem pěkně dlouho… Jdu za&nbsp;kapitánem a&nbsp;ženy se&nbsp;před náma rozestupujou a&nbsp;nekoukaj se&nbsp;na&nbsp;nás a&nbsp;kapitán se&nbsp;jich vyptává, klade otázky a&nbsp;já jdu za&nbsp;ním a&nbsp;všechny ty&nbsp;otázky po&nbsp;něm říkám česky, což je&nbsp;pro mě&nbsp;lehký. Kapitán Jegorov se&nbsp;žen ptá: Kde máte muže? Kde jsou banditi? A&nbsp;ženy odpovídaj: Něznáju, takže ani nemám co&nbsp;tlumočit. A&nbsp;najednou stojim před pani Kropkovou a&nbsp;ta je&nbsp;v&nbsp;obličeji tak šedivá, že&nbsp;bych ji&nbsp;nepoznal, kdyby neřekla: Ty&nbsp;chudáku, tebe měli zadusit tyčkou v&nbsp;břiše tvý mámy, ty&nbsp;tatarská vopice zrádná… Vedle paní Kropkové stojí holka v&nbsp;obličeji bílá a&nbsp;šedá a&nbsp;celá je&nbsp;vychrtlá a&nbsp;poničená a&nbsp;já nemůžu uvěřit, že&nbsp;to&nbsp;její teplý a&nbsp;měkký a&nbsp;pevný prs jsem měl v&nbsp;dlani… Pani Kropková mi&nbsp;pořad nadává a&nbsp;některý ženský se&nbsp;už&nbsp;před našima kročejema a&nbsp;otázkama nerozestupujou, smějou se… Ruskej votroku, hajzle zrádná! nadává mi&nbsp;pani Kropková a&nbsp;ještě mi&nbsp;nadává víc, přes její rameno koukám na&nbsp;Hanku, co&nbsp;kouká akorát k&nbsp;zemi a&nbsp;celá se&nbsp;za&nbsp;mámu skovává. Pani Kropková říká: Kryso křivá, zdechni sám a&nbsp;ať tě&nbsp;to&nbsp;bolí, parchante špinavej. Tohle je&nbsp;proklínání a&nbsp;to uměj v&nbsp;Siřemi všichni, to&nbsp;se&nbsp;nemá… Přistoupí k&nbsp;nám kapitán Jegorov, ptá se, co&nbsp;ta&nbsp;Češka říká, tak mu&nbsp;řeknu, že&nbsp;má&nbsp;hlad.</span></p>
          <p class="chunk" data-nb-ref-number="86" data-nb-words="75" data-nb-chars="416"><span class="idea" data-nb-ref-number="86" id="idea86" data-nb-words="75" data-nb-chars="416">Kapitán Jegorov přikáže a&nbsp;z&nbsp;trénu hned přitáhnou kuchyň a&nbsp;rozdávaj ženám a&nbsp;dětem menáž, kaši, co&nbsp;tam dneska je, a&nbsp;celej ten šedivej dav se&nbsp;mele kolem kuchyně a&nbsp;my z&nbsp;kolony jsme navelený k&nbsp;tankům, neboť kapitán vyhlásil polední pauzu a&nbsp;během jídla kapitán Jegorov chodí mezi ženama a&nbsp;osobně jim menáž přidává a&nbsp;dál se&nbsp;jich laskavě vyptává sám, protože otázky se&nbsp;pořád opakujou, ženský už&nbsp;je&nbsp;znaj, ale nic mu&nbsp;neřeknou.</span></p>
          <p class="chunk" data-nb-ref-number="87" data-nb-words="191" data-nb-chars="1085"><span class="idea" data-nb-ref-number="87" id="idea87" data-nb-words="191" data-nb-chars="1085">Zatímco trén kuchyni zase skládá, sedím za&nbsp;tankem a&nbsp;chvilinku zkoumám, jestli nemám vyteklý voči nebo vyschlo v&nbsp;břiše nebo třeba neohebnou nohu… to&nbsp;může proklínání zařídit! Ale nic mi&nbsp;neni, tak si&nbsp;oddechnu a&nbsp;přemejšlim, jak by&nbsp;bylo dobrý, kdyby tu&nbsp;mezi ženama a&nbsp;holkama a&nbsp;dětma byla mořská holka! Hned by&nbsp;jim řekla, že&nbsp;jsem jinej, že&nbsp;jsem dobrej… Ale nikoho zabalenýho do&nbsp;modrobíločervenýho praporu na&nbsp;poli nezahlídnu, i&nbsp;když napínám zrak. Jdu hledat pani Kropkovou a&nbsp;Hanku, protože teď už&nbsp;musej bejt najedený, a&nbsp;Kantarija táhne z&nbsp;houfu cpoucích se&nbsp;žen a&nbsp;dětí holku. Že&nbsp;to&nbsp;je&nbsp;holka, poznám až&nbsp;z&nbsp;jejích pohybů, jak kope nahejma kolenama, když se&nbsp;jí&nbsp;šaty z&nbsp;nohou vyhrnou, a&nbsp;taky z&nbsp;jejího křiku, když ji&nbsp;vleče. Druhou holku z&nbsp;davu zase popad a&nbsp;vydráp jinej automatčík, strká ji&nbsp;před sebou, když upadla, tak ji&nbsp;zved. Pak se&nbsp;kolem ostatních holek, co&nbsp;se&nbsp;v&nbsp;poli přitiskly k&nbsp;zemi, ustanovila hradba ženských, a&nbsp;ty vojákům nadávaly a&nbsp;hrozily jim klackama a&nbsp;pěstma, ale bylo jim to&nbsp;k&nbsp;ničemu, automatčíci vytáhli další holku, kroutila se&nbsp;a&nbsp;trhala ramenama, jak s&nbsp;nima nikam nechtěla, ale musela.</span></p>
          <p class="chunk" data-nb-ref-number="88" data-nb-words="38" data-nb-chars="238"><span class="idea" data-nb-ref-number="88" id="idea88" data-nb-words="38" data-nb-chars="238">Čekal jsem, že&nbsp;kapitán Jegorov vyštěkne rozkaz a&nbsp;zkroutí Kan­tarijovi, který táhnul první holku, ucho nebo mu&nbsp;dá&nbsp;pohlavek, ale kapitán Jegorov to&nbsp;neudělal a&nbsp;Kantarija odtáh holku za&nbsp;křoví u&nbsp;silnice. Vojáci tam odtáhli holky, který chtěli.</span></p>
          <p class="chunk" data-nb-ref-number="89" data-nb-words="14" data-nb-chars="79"><span class="idea" data-nb-ref-number="89" id="idea89" data-nb-words="14" data-nb-chars="79">Po&nbsp;chvíli kapitán Jegorov vstal, obratně sklouzl z&nbsp;pancíře a&nbsp;šel taky do&nbsp;křoví.</span></p>
          <p class="chunk" data-nb-ref-number="90" data-nb-words="21" data-nb-chars="114"><span class="idea" data-nb-ref-number="90" id="idea90" data-nb-words="21" data-nb-chars="114">Byl jsem rád, že&nbsp;Hanka vypadala tak ztahaně a&nbsp;ztrhaně, že&nbsp;ji&nbsp;nechtěli. Alespoň jsem neviděl, že&nbsp;by&nbsp;ji&nbsp;někdo popad.</span></p>
          <p class="chunk" data-nb-ref-number="91" data-nb-words="70" data-nb-chars="391"><span class="idea" data-nb-ref-number="91" id="idea91" data-nb-words="70" data-nb-chars="391">Pár skokama přes silnici jsem vlít na&nbsp;pole. Lítal jsem tam a&nbsp;hledal je. Věděl jsem, že&nbsp;je&nbsp;musim najít. Jestli Hanku nenajdu, bude to&nbsp;něco strašnýho. Uprosim kapitána, aby mohla jít s&nbsp;kolonou. Třeba by&nbsp;Hanka i&nbsp;jiný holky mohly vystupovat v&nbsp;cirkuse, jako Češky. Proč ne? Chodil jsem a&nbsp;běhal po&nbsp;poli, hledal jsem Hanku, ale nenašel jsem ji. Utekly, když jsem se&nbsp;zkoumal za&nbsp;tankem? Nevěděl jsem.</span></p>
          <p class="chunk" data-nb-ref-number="92" data-nb-words="51" data-nb-chars="297"><span class="idea" data-nb-ref-number="92" id="idea92" data-nb-words="51" data-nb-chars="297">Ženský koukaly na&nbsp;tanky a&nbsp;ti z&nbsp;tanků civěli zas na&nbsp;ně, teď bylo ticho. Skoro nehybnej vzduch proťal akorát silnej miminčí nářek. Houfek ženskejch kolem tý, co&nbsp;konejšila rozeřvance, se&nbsp;pohnul k&nbsp;lesu. Možná tam někde teď bydlej. Ve&nbsp;výbavě tankových kolon není nic na&nbsp;tišení řvoucích mimin. Šly pryč.</span></p>
          <p class="chunk" data-nb-ref-number="93" data-nb-words="32" data-nb-chars="179"><span class="idea" data-nb-ref-number="93" id="idea93" data-nb-words="32" data-nb-chars="179">Hanku jsem už&nbsp;neviděl. Ani pani Kropkovou. Zdrhly nebo co. Tohle bylo nejhorší. Pořád mi&nbsp;někdo mizel. Ne&nbsp;jako za&nbsp;roh chodby nebo za&nbsp;strom nebo tak. Lidi byli najednou pryč nafurt.</span></p>
          <p class="chunk" data-nb-ref-number="94" data-nb-words="47" data-nb-chars="265"><span class="idea" data-nb-ref-number="94" id="idea94" data-nb-words="47" data-nb-chars="265">Holky z&nbsp;křovin vylejzaly docela potichu. Vojáci hrozně nahlas povídali a&nbsp;taky se&nbsp;smáli a&nbsp;všelijak se&nbsp;oprašovali. Holky, co&nbsp;vylezly z&nbsp;křoví, se&nbsp;přidaly k&nbsp;houfům na&nbsp;poli. Všechny se&nbsp;pak hnuly, vedly děti, ty&nbsp;úplně malý nesly, šly dál do&nbsp;šedivýho pole, kde nic nebylo.</span></p>
          <p class="chunk" data-nb-ref-number="95" data-nb-words="27" data-nb-chars="144"><span class="idea" data-nb-ref-number="95" id="idea95" data-nb-words="27" data-nb-chars="144">Vrátil jsem se&nbsp;k&nbsp;čelnímu pancíři, ležely tam jen provazy, a&nbsp;Dago nikde. Byl pryč. Naštěstí se&nbsp;po&nbsp;něm nikdo neptal. Vždyť jsem ho&nbsp;měl na&nbsp;starost.</span></p>
        </section>
        <section>
          <p class="chunk" data-nb-ref-number="96" data-nb-words="12" data-nb-chars="81"><span class="idea" data-nb-ref-number="96" id="idea96" data-nb-words="12" data-nb-chars="81">Vesnička Ctiradův Důl byla posledním opěrným bodem před konečným útokem na&nbsp;Siřem.</span></p>
          <p class="chunk" data-nb-ref-number="97" data-nb-words="23" data-nb-chars="164"><span class="idea" data-nb-ref-number="97" id="idea97" data-nb-words="23" data-nb-chars="164">Vojáci, vyrušení ženským zástupem, nyní spěšně dokončovali úpravu výzbroje a&nbsp;výstroje. Chystali jsme se&nbsp;vniknout do&nbsp;Siřemi a&nbsp;zničit tam veškerý předpokládaný odpor.</span></p>
          <p class="chunk" data-nb-ref-number="98" data-nb-words="22" data-nb-chars="115"><span class="idea" data-nb-ref-number="98" id="idea98" data-nb-words="22" data-nb-chars="115">Na&nbsp;to&nbsp;jsem se&nbsp;teda vůbec netěšil. Nebylo mi&nbsp;nejlíp. Vždyť já&nbsp;zase ztratil Hanku. A&nbsp;Daga, kterého jsem měl na&nbsp;povel.</span></p>
          <p class="chunk" data-nb-ref-number="99" data-nb-words="9" data-nb-chars="49"><span class="idea" data-nb-ref-number="99" id="idea99" data-nb-words="9" data-nb-chars="49">A&nbsp;k&nbsp;tomu všemu ještě vypukla třetí světová válka.</span></p>
          <p class="chunk" data-nb-ref-number="100" data-nb-words="3" data-nb-chars="19"><span class="idea" data-nb-ref-number="100" id="idea100" data-nb-words="3" data-nb-chars="19">Češi ji&nbsp;rozpoutali.</span></p>
          <p class="chunk" data-nb-ref-number="101" data-nb-words="7" data-nb-chars="44"><span class="idea" data-nb-ref-number="101" id="idea101" data-nb-words="7" data-nb-chars="44">Znovu jsem slyšel o&nbsp;svém veliteli Baudyšovi.</span></p>
          <p class="chunk" data-nb-ref-number="102" data-nb-words="47" data-nb-chars="300"><span class="idea" data-nb-ref-number="102" id="idea102" data-nb-words="47" data-nb-chars="300">To&nbsp;bylo tak. S&nbsp;kapitánem Jegorovem a&nbsp;automatčíkem Kantarijou a&nbsp;ještě s&nbsp;několika poddůstojníky jsme bivakovali v&nbsp;jediné nespálené chalupě, kde Češi při útěku ani nestihli vypnout televizi. A&nbsp;to jsme před útokem přivítali, neboť vysílač Svobodná Siřem se&nbsp;neozýval a&nbsp;my byli bez zpráv siřemského okruhu.</span></p>
          <p class="chunk" data-nb-ref-number="103" data-nb-words="17" data-nb-chars="109"><span class="idea" data-nb-ref-number="103" id="idea103" data-nb-words="17" data-nb-chars="109">Na&nbsp;kapitánův pokyn jsme obklopili televizi rozpálenou vysíláním a&nbsp;každý si&nbsp;sednul či&nbsp;dřepnul, kde zrovna byl.</span></p>
          <p class="chunk" data-nb-ref-number="104" data-nb-words="9" data-nb-chars="52"><span class="idea" data-nb-ref-number="104" id="idea104" data-nb-words="9" data-nb-chars="52">A&nbsp;dozvěděli jsme se, že&nbsp;vypukla třetí světová válka.</span></p>
          <p class="chunk" data-nb-ref-number="105" data-nb-words="72" data-nb-chars="468"><span class="idea" data-nb-ref-number="105" id="idea105" data-nb-words="72" data-nb-chars="468">Český hlasatel hlásil, že&nbsp;československý lid byl zrazen. Hovořil o&nbsp;Čechoslovácích, kteří v&nbsp;nerovném boji proti východním hordám umírali pro civilizovaný svět západní Evropy a&nbsp;čekali, že&nbsp;jim tento svět přijde na&nbsp;pomoc, čelili vpádu z&nbsp;ruských asijských stepí, jako jejich předkové čelili tatarským vpádům, a&nbsp;umírali s&nbsp;hrdou českou či&nbsp;slovenskou hlavou k&nbsp;nebi vztyčenou, neboť věřili, že&nbsp;zrada na&nbsp;kulturním člověku se&nbsp;opakovat nebude, že&nbsp;druhý Mnichov se&nbsp;opakovat nebude.</span></p>
          <p class="chunk" data-nb-ref-number="106" data-nb-words="46" data-nb-chars="302"><span class="idea" data-nb-ref-number="106" id="idea106" data-nb-words="46" data-nb-chars="302">Já&nbsp;překládal a&nbsp;poddůstojníci brblali a&nbsp;kroutili si&nbsp;cigaretky, a&nbsp;pak zprávy pokračovaly a&nbsp;teď všichni tankisti nadávali a&nbsp;láteřili a&nbsp;Kantarija dokonce televizi poplival, protože hlásila a&nbsp;taky ukazovala, že&nbsp;mnohé armádní sbory národů Varšavské smlouvy vtrhly po&nbsp;boku českých band do&nbsp;zad sovětské armádě.</span></p>
          <p class="chunk" data-nb-ref-number="107" data-nb-words="31" data-nb-chars="212"><span class="idea" data-nb-ref-number="107" id="idea107" data-nb-words="31" data-nb-chars="212">Mnohé polské a&nbsp;maďarské oddíly roztrhaly Varšavskou smlouvu a&nbsp;sváděly boje se&nbsp;sovětskými oddíly. Méně početné bulharské a&nbsp;východoněmecké armádní sbory se&nbsp;snažily probít ke&nbsp;svým hranicím, anebo se&nbsp;Čechům vzdávaly.</span></p>
          <p class="chunk" data-nb-ref-number="108" data-nb-words="16" data-nb-chars="100"><span class="idea" data-nb-ref-number="108" id="idea108" data-nb-words="16" data-nb-chars="100">Do&nbsp;Československa se&nbsp;ale valily nové a&nbsp;nové gardové jednotky sovětské armády a&nbsp;tvrdě zradu trestaly.</span></p>
          <p class="chunk" data-nb-ref-number="109" data-nb-words="34" data-nb-chars="209"><span class="idea" data-nb-ref-number="109" id="idea109" data-nb-words="34" data-nb-chars="209">Na&nbsp;obrazovce se&nbsp;teď ukazovaly jen různý armádní skupiny v&nbsp;různých stupních dobitosti a&nbsp;zubožení, to&nbsp;nás nebavilo… Ale pak jsem strnul a&nbsp;málem vyjek, protože na&nbsp;obrazovce se&nbsp;zjevil usmívající se&nbsp;velitel Baudyš!</span></p>
          <p class="chunk" data-nb-ref-number="110" data-nb-words="26" data-nb-chars="155"><span class="idea" data-nb-ref-number="110" id="idea110" data-nb-words="26" data-nb-chars="155">Seděl na&nbsp;tanku, mával československou vlajkou s&nbsp;nápisem Pravda vítězí… a&nbsp;vedle něj na&nbsp;tanku seděl Karel! Já&nbsp;netušil, že&nbsp;ještě někdy uvidím někoho z&nbsp;Psanců.</span></p>
          <p class="chunk" data-nb-ref-number="111" data-nb-words="141" data-nb-chars="963"><span class="idea" data-nb-ref-number="111" id="idea111" data-nb-words="141" data-nb-chars="963">Právě velitel Baudyš se&nbsp;svou partyzánskou jednotkou napadl západní Německo. Čeští a&nbsp;slovenští partyzáni totiž netrpělivě vyhlíželi Američany a&nbsp;síly svobodného světa, sdružené v&nbsp;Atlantickém paktu, Nato, a&nbsp;těšili se, jak se&nbsp;budou krčit na&nbsp;příhodných místech ve&nbsp;skalách a&nbsp;americkými raketami typu Redeye srážet sovětské vrtulníky, ale Američani nešli… Američani a&nbsp;síly Nato nešli… velitel Baudyš tedy vtrhl do&nbsp;západního Německa vyvolat třetí světovou, aby Američani a&nbsp;vůbec všechny síly Atlantického paktu měli konečně vhodnou příležitost a&nbsp;záminku k&nbsp;sebeobraně, a&nbsp;dupli tak na&nbsp;krk sovětské komunistické hydře. A&nbsp;naši čeští a&nbsp;slovenští chlapci hrdinně vjížděli na&nbsp;tancích a&nbsp;bezzákluzových dělech i&nbsp;v&nbsp;gazicích přes hranice Západu a&nbsp;vykládali světu pravdu o&nbsp;komunistických zvěrstvech, aby se&nbsp;svobodný svět konečně rozhoupal, a&nbsp;ne nečinně přihlížel heroickému odporu Československa v&nbsp;oceánu násilnické sovětizace, ale svět se&nbsp;na&nbsp;Československo vybod, vysral a&nbsp;vykašlal.</span></p>
          <p class="chunk" data-nb-ref-number="112" data-nb-words="249" data-nb-chars="1639"><span class="idea" data-nb-ref-number="112" id="idea112" data-nb-words="249" data-nb-chars="1639">Atlantický pakt si&nbsp;kvůli Československu nechtěl napjaté vztahy s&nbsp;Varšavskou smlouvou úplně rozházet, a&nbsp;tak se&nbsp;všichni se&nbsp;všemi dohodli a&nbsp;vhodili vzbouřence přímo do&nbsp;chřtánu sovětské hydry a&nbsp;situace našich hochů v&nbsp;útočných oddílech, co&nbsp;vjely do&nbsp;Německa, se&nbsp;změnila. Německé kulky začly našim chlapcům hvízdat kolem hlav a&nbsp;naši hoši marně ukazovali, že&nbsp;mají ruce nahoře a&nbsp;že přijeli ozbrojeni jen a&nbsp;jen ideou svobody… západoněmecká vojska a&nbsp;síly Atlantického paktu a&nbsp;američtí vojáci ze&nbsp;západoněmeckých základen teď hnali naše chlapce zpět k&nbsp;československým hranicím, kde ovšem již čekali Sověti s&nbsp;přehledem krotící vzbouřené Maďary a&nbsp;Poláky. A&nbsp;naše chlapce, kteří napadli Německo, aby vyvolali třetí světovou válku, teď Němci hnali zpátky k&nbsp;Rusům, a&nbsp;Rusové byli strašně rozezleni kvůli svým ztrátám, a&nbsp;tak si&nbsp;to&nbsp;naši hoši v&nbsp;krvavým mlýnu mezi Němci a&nbsp;Rusy pěkně vypili, ti&nbsp;co&nbsp;nebyli pobiti, se&nbsp;vzdávali, jen jeden jediný hrdinný český lev se&nbsp;nevzdal, totiž velitel Baudyš se&nbsp;svým oddílem speciálně vycvičených záškodníků… Po&nbsp;opětovném sovětském obsazení Prahy a&nbsp;hrdinské smrti státníka Dubčeka vyhlásilo Československo bezpodmínečnou kapitulaci diktovanou nejvyššími orgány Východní říše, jen Baudyš se&nbsp;svým oddílem ji&nbsp;nepřijal a&nbsp;skrývá se&nbsp;kdesi v&nbsp;nepřehledném vnitrozemí Československa. A&nbsp;gardové jednotky Východní říše posílené pořádkovými silami Atlantického paktu obemkly pevným prstencem vzpurné Československo a&nbsp;zachránily světu mír a&nbsp;udusily strašlivou třetí světovou válku v&nbsp;zárodku… A&nbsp;poddůstojníci i&nbsp;kapitán Jegorov teď jásali a&nbsp;tleskali, až&nbsp;se&nbsp;chalupa otřásala, a&nbsp;vyběhli ven a&nbsp;zvěstovali ostatním, že&nbsp;je&nbsp;konec… že&nbsp;je&nbsp;konečně mír!</span></p>
          <p class="chunk" data-nb-ref-number="113" data-nb-words="180" data-nb-chars="1074"><span class="idea" data-nb-ref-number="113" id="idea113" data-nb-words="180" data-nb-chars="1074">Automatčíci křičeli radostí, a&nbsp;ti, kteří měli ocelové přilby, jimi mlátili do&nbsp;pancířů a&nbsp;ti, kteří měli čapky, je&nbsp;radostně házeli do&nbsp;vzduchu. Zvířata naší kolony se&nbsp;přidala k&nbsp;jásotu řičením a&nbsp;hýkáním a&nbsp;automatčík, který stál vedle mě, taky vyhodil čapku do&nbsp;vzduchu, a&nbsp;jak ji&nbsp;chytal, najednou se&nbsp;zapotácel a&nbsp;já koukal, jak mu&nbsp;z&nbsp;krku chlístla krev, a&nbsp;pak jsme slyšeli výstřel a&nbsp;další a&nbsp;pak: Vrauuu! a&nbsp;chalupa i&nbsp;s&nbsp;rozpálenou obrazovkou zmizela v&nbsp;ohni a&nbsp;dýmu, ze&nbsp;shluku jásajících automatčíků byla změť vlekoucích se, naříkajících těl… Koukal jsem, zda uvidím kapitána Jegorova, ale všichni se&nbsp;stáhli k&nbsp;tankům, a&nbsp;co nevidět hlavně tanků spustí blesky a&nbsp;já budu před útočníky zachráněn, anebo mě&nbsp;palba roztrhá… Skočil jsem po&nbsp;hlavě do&nbsp;křoví, viděl jsem, že&nbsp;okolo trosek chalupy, mezi mrtvými a&nbsp;raněnými, se&nbsp;teď rychle pohybují přikrčené stíny, musejí to&nbsp;být partyzáni, kteří provedli přepad, ale nevypadali jako partyzáni a&nbsp;i v&nbsp;houstnoucím soumraku mi&nbsp;bylo jasný, že&nbsp;nevypadají ani jako vojáci Československé lidové armády… vztyčil jsem se&nbsp;na&nbsp;loket a&nbsp;slabě jsem zavolal: Tady sem!</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./kloktat_dehet_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>